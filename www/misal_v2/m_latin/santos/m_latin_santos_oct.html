<div class="latin hijo hijo_1" ontouchend="cambialengua(this)">
  <h2>
    Die 1 octobris<br />S. Teresiæ a Iesu Infante, virginis et Ecclesiæ doctoris
  </h2>
  <h3>Memoria</h3>
  <div style="font-style: italic">
    Nata est Alensonii (Alençon) in Gallia anno 1873. In monasterium Lexoviense
    (Lisieux) Carmelitarum adhuc adulescentula ingressa, humilitatem,
    simplicitatem evangelicam et in Deo fiduciam maxime coluit, et easdem
    virtutes verbo et exemplo novitias maxime docuit. Pro salute animarum et
    Ecclesiæ incremento vitam offerens, mortua est anno 1897 die 30 septembris.
  </div>
</div>
<div class="latin hijo hijo_2" ontouchend="cambialengua(this)">
  <h4>
    Antiphona ad introitum<span class="alindcha">Cf. Deut 32, 10-12</span>
  </h4>
</div>
<div class="latin hijo hijo_3" ontouchend="cambialengua(this)">
  Circumdúxit eam Dóminus et dócuit; et custodívit quasi pupíllam óculi sui.
  Sicut áquila expándit alas suas, et assúmpsit eam, atque portávit in húmeris
  suis. Dóminus solus dux eius fuit.
</div>
<div class="latin hijo hijo_4" ontouchend="cambialengua(this)">
  <h4>Collecta</h4>
</div>
<div class="latin hijo hijo_5" ontouchend="cambialengua(this)">
  Deus, qui regnum tuum humílibus parvulísque dispónis, fac nos beátæ Terésiæ
  trámitem prósequi confidénter, ut, eius intercessióne, glória tua nobis
  revelétur ætérna. Per Dóminum.
</div>
<div class="latin hijo hijo_6" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_7" ontouchend="cambialengua(this)">
  In beáta Terésia te, Dómine, mirábilem prædicántes, maiestátem tuam
  supplíciter exorámus, ut, sicut eius tibi grata sunt mérita, sic nostræ
  servitútis accépta reddántur offícia. Per Christum.
</div>
<div class="latin hijo hijo_8" ontouchend="cambialengua(this)">
  <h4>Præfatio</h4>
</div>
<div class="latin hijo hijo_9">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_10" ontouchend="cambialengua(this)">
  <h4>Antiphona ad communionem<span class="alindcha">Mt 18, 3</span></h4>
</div>
<div class="latin hijo hijo_11" ontouchend="cambialengua(this)">
  Dicit Dóminus: Nisi convérsi fuéritis, et efficiámini sicut párvuli, non
  intrábitis in regnum cælórum.
</div>
<div class="latin hijo hijo_12" ontouchend="cambialengua(this)">
  <h4>Post communionem</h4>
</div>
<div class="latin hijo hijo_13" ontouchend="cambialengua(this)">
  Sacraménta quæ súmpsimus, Dómine, illíus in nobis vim amóris accéndant, quo
  beáta Terésia se tibi addíxit, tuámque cúpiit miseratiónem pro ómnibus
  impetráre. Per Christum.
</div>
<div class="latin hijo hijo_14" ontouchend="cambialengua(this)">
  <h2>Die 2 octobris<br />Ss. Angelorum Custodum</h2>
  <h3>Memoria</h3>
</div>
<div class="latin hijo hijo_15" ontouchend="cambialengua(this)">
  <h4>Antiphona ad introitum<span class="alindcha">Cf. Dan 3, 58</span></h4>
</div>
<div class="latin hijo hijo_16" ontouchend="cambialengua(this)">
  Benedícite, omnes Angeli Dómini, Dóminum, hymnum dícite, et superexaltáte eum
  in sǽcula.
</div>
<div class="latin hijo hijo_17" ontouchend="cambialengua(this)">
  <h4>Collecta</h4>
</div>
<div class="latin hijo hijo_18" ontouchend="cambialengua(this)">
  Deus, qui ineffábili providéntia sanctos Angelos tuos ad nostram custódiam
  míttere dignáris, largíre supplícibus tuis et eórum semper protectióne
  deféndi, et ætérna societáte gaudére. Per Dóminum.
</div>
<div class="latin hijo hijo_19" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_20" ontouchend="cambialengua(this)">
  Súscipe, Dómine, múnera, quæ pro sanctórum Angelórum tuórum veneratióne
  deférimus, et concéde propítius, ut, perpétuis eórum præsídiis, a præséntibus
  perículis liberémur, et ad vitam felíciter perveniámus ætérnam. Per Christum.
</div>
<div class="latin hijo hijo_21" ontouchend="cambialengua(this)">
  <h4>Præfatio</h4>
  <span class="red">Præfatio de Angelis: De gloria Dei per Angelos.</span><br />
  <p>
    Vere dignum et iustum est,<br />æquum et salutáre,<br />nos tibi semper et
    ubíque grátias ágere:<br />Dómine, sancte Pater,<br />omnípotens ætérne
    Deus:
  </p>
  <p>
    Et in Archángelis Angelísque tuis<br />tua præcónia non tacére,<br />quia ad
    excelléntiam tuam recúrrit<br />et glóriam quod angélica creatúra tibi
    probábilis honorétur:<br />et, cum illa sit amplo décore digníssima,<br />tu
    quam sis imménsus<br />et super ómnia præferéndus osténderis,<br />per
    Christum Dóminum nostrum.
  </p>
  <p>
    Per quem multitúdo Angelórum<br />tuam célebrat maiestátem,<br />quibus
    adorántes in exsultatióne coniúngimur,<br />una cum eis laudis voce
    clamántes:
  </p>
</div>
<div class="latin hijo hijo_22" ontouchend="cambialengua(this)">
  <h4>Antiphona ad communionem<span class="alindcha">Cf. Ps 137, 1</span></h4>
</div>
<div class="latin hijo hijo_23" ontouchend="cambialengua(this)">
  In conspéctu Angelórum psallam tibi, Deus meus.
</div>
<div class="latin hijo hijo_24" ontouchend="cambialengua(this)">
  <h4>Post communionem</h4>
</div>
<div class="latin hijo hijo_25" ontouchend="cambialengua(this)">
  Quos tantis, Dómine, in vitam ætérnam dignáris páscere sacraméntis, angélico
  ministério dírige in viam salútis et pacis. Per Christum.
</div>
<div class="latin hijo hijo_26" ontouchend="cambialengua(this)">
  <h2>Die 4 octobris<br />S. Francisci Assisiensis</h2>
  <h3>Memoria</h3>
  <div style="font-style: italic">
    Assisii natus est anno 1182; post levem iuventutem conversus, bonis paternis
    renuntiavit et Deo firmiter adhæsit. Paupertatem amplexus vitam egit
    evangelicam, omnibus amorem Dei prædicans. Asseclas optimis informavit
    institutis quæ Sedes Apostolica probavit. Initium fecit etiam ordinis
    monialium, cœtui pænitentium in sæculo viventium, necnon prædicationi apud
    infideles. Mortuus est anno 1226.
  </div>
</div>
<div class="latin hijo hijo_27" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_28" ontouchend="cambialengua(this)">
  Vir Dei Francíscus relíquit domum suam, dimísit hereditátem suam, inops et
  pauper factus est; Dóminus autem assúmpsit eum.
</div>
<div class="latin hijo hijo_29" ontouchend="cambialengua(this)">
  <h4>Collecta</h4>
</div>
<div class="latin hijo hijo_30" ontouchend="cambialengua(this)">
  Deus, qui beáto Francísco paupertáte et humilitáte Christo configurári
  tribuísti, concéde, ut, per illíus sémitas gradiéntes, Fílium tuum sequi et
  tibi coniúngi læta valeámus caritáte. Per Dóminum.
</div>
<div class="latin hijo hijo_31" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_32" ontouchend="cambialengua(this)">
  Múnera tibi, Dómine, offeréntes, quǽsumus, ut ad mystérium crucis celebrándum
  conveniénter aptémur, cui beátus Francíscus tam ardénter adhǽsit. Per
  Christum.
</div>
<div class="latin hijo hijo_33" ontouchend="cambialengua(this)">
  <h4>Præfatio</h4>
</div>
<div class="latin hijo hijo_34">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_35" ontouchend="cambialengua(this)">
  <h4>Antiphona ad communionem<span class="alindcha">Mt 5, 3</span></h4>
</div>
<div class="latin hijo hijo_36" ontouchend="cambialengua(this)">
  Beáti páuperes spíritu, quóniam ipsórum est regnum cælórum.
</div>
<div class="latin hijo hijo_37" ontouchend="cambialengua(this)">
  <h4>Post communionem</h4>
</div>
<div class="latin hijo hijo_38" ontouchend="cambialengua(this)">
  Da nobis, quǽsumus, Dómine, per hæc sancta quæ súmpsimus, ut, beáti Francísci
  caritátem zelúmque apostólicum imitántes, tuæ dilectiónis efféctus percipiámus
  et in salútem ómnium effundámus. Per Christum.
</div>
<div class="latin hijo hijo_39" ontouchend="cambialengua(this)">
  <h2>Die 5 octobris<br />S. Faustinæ Kowalska, virginis</h2>
  <h3></h3>
  <div style="font-style: italic">
    Nata anno 1905 in Glogowiec, in Polonia, brevem vitam suam Christo dicavit
    in Congregatione Sororum Beatæ Mariæ Virginis a Misericordia. Vocationem
    accipiens nuntiandi misericordem Dei amorem, in Diario animæ testimonium
    reliquit mysticæ suæ experientiæ et opus suscitavit ad Divinam Misericordiam
    in toto orbe terrarum nuntiandam et implorandam. Obiit Cracoviæ anno 1938.
  </div>
  <div>
    <span class="red">De Communi virginum:
      <a class="boton" href="m_estructura/comunes_votivas/m_estructura_comunes_virg.html#virg1">1</a>
      <a class="boton" href="m_estructura/comunes_votivas/m_estructura_comunes_virg.html#virg2">2</a>
      <a class="boton" href="m_estructura/comunes_votivas/m_estructura_comunes_virg.html#virg3">3</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct9">pro moniali</a>.</span>
  </div>
</div>
<div class="latin hijo hijo_40" ontouchend="cambialengua(this)">
  <h4>Collecta</h4>
</div>
<div class="latin hijo hijo_41" ontouchend="cambialengua(this)">
  Deus, qui sanctæ Faustínæ munus tribuísti<br />imménsas tuæ infinítæ
  misericórdiæ divítias diffundéndi,<br />ipsa intercedénte nobis concéde,<br />ut
  eius exémplo de tua bonitáte plene confídere<br />atque caritátis ópera
  generóse perfícere valeámus.<br />Per Dóminum.
</div>
<div class="latin hijo hijo_42" ontouchend="cambialengua(this)">
  <h4>Præfatio</h4>
</div>
<div class="latin hijo hijo_43">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_44" ontouchend="cambialengua(this)">
  <h4>Præfatio</h4>
</div>
<div class="latin hijo hijo_45">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_46" ontouchend="cambialengua(this)">
  <h2>Die 6 octobris<br />S. Brunonis, presbyteri</h2>
  <div style="font-style: italic">
    Coloniæ Agrippinæ (Köln) natus est circa annum 1035; Parisiis educatus et
    sacerdotio auctus disciplinas theologicas docuit; sed vitam solitariam
    desiderans, monasterium fundavit Carthusianorum. Urbanum papam II, a quo
    vocatus erat, adiuvit in Ecclesiæ necessitatibus. Mortuus est apud Scylacium
    in Calabria anno 1101.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past6">1</a>
      <a class="boton" href="m_estructura/comunes_votivas/m_estructura_comunes_past.html#past7">2</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct8">pro monacho</a>.</span>
  </div>
</div>
<div class="latin hijo hijo_47" ontouchend="cambialengua(this)">
  <h4>Collecta</h4>
</div>
<div class="latin hijo hijo_48" ontouchend="cambialengua(this)">
  Deus, qui sanctum Brunónem ad serviéndum tibi in solitúdine vocásti, eius
  nobis intercessióne concéde, ut, per huius mundi varietátes, tibi iúgiter
  vacémus. Per Dóminum.
</div>
<div class="latin hijo hijo_49" ontouchend="cambialengua(this)">
  <h2>Die 7 octobris<br />Beatæ Maríæ Virginis a Rosario</h2>
  <h3>Memoria</h3>
  <div style="font-style: italic">
    Hæc commemoratio, a sancto Pio V papa die anniversario victoriæ Naupacti
    (Lepanto) a christianis bello navali reportatæ (1571) et sanctæ Deiparæ, per
    rosarii orationem invocatæ, auxilio attributæ, instituta est. Celebratio
    huius diei omnes incitat ad Christi mysteriorum meditationem, ducente beata
    Maria Virgine, quæ incarnationi, passioni gloriæque resurrectionis Filii Dei
    singulariter sociata est.
  </div>
</div>
<div class="latin hijo hijo_50" ontouchend="cambialengua(this)">
  <h4>Antiphona ad introitum<span class="alindcha">Cf. Lc 1, 28. 42</span></h4>
</div>
<div class="latin hijo hijo_51" ontouchend="cambialengua(this)">
  Ave, María, grátia plena, Dóminus tecum: benedícta tu in muliéribus, et
  benedíctus fructus ventris tui.
</div>
<div class="latin hijo hijo_52" ontouchend="cambialengua(this)">
  <h4>Collecta</h4>
</div>
<div class="latin hijo hijo_53" ontouchend="cambialengua(this)">
  Grátiam tuam, quǽsumus, Dómine, méntibus nostris infúnde, ut, qui, Angelo
  nuntiánte, Christi Fílii tui incarnatiónem cognóvimus, beáta María Vírgine
  intercedénte, per passiónem eius et crucem ad resurrectiónis glóriam
  perducámur. Per Dóminum.
</div>
<div class="latin hijo hijo_54" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_55" ontouchend="cambialengua(this)">
  Fac nos, quǽsumus, Dómine, his munéribus oblátis conveniénter aptári, et
  Unigéniti tui mystéria ita recólere, ut eius digni promissiónibus éffici
  mereámur. Qui vivit et regnat in sǽcula sæculórum.
</div>
<div class="latin hijo hijo_56" ontouchend="cambialengua(this)">
  <h4>Præfatio</h4>
</div>
<div class="latin hijo hijo_57">
  <div class="indicepref red">De Beata Maria Virgine</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf043"
      class="enlacepref">... Et te in beátæ Maríæ semper Vírginis...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf044"
      class="enlacepref">... Vere namque in omnes terræ fines magna...</a><br />
  </div>
</div>
<div class="latin hijo hijo_58" ontouchend="cambialengua(this)">
  <h4>Antiphona ad communionem<span class="alindcha">Lc 1, 31</span></h4>
</div>
<div class="latin hijo hijo_59" ontouchend="cambialengua(this)">
  Ecce concípies in útero, et páries fílium, et vocábis nomen eius Iesum.
</div>
<div class="latin hijo hijo_60" ontouchend="cambialengua(this)">
  <h4>Post communionem</h4>
</div>
<div class="latin hijo hijo_61" ontouchend="cambialengua(this)">
  Quǽsumus, Dómine Deus noster, ut, qui in hoc sacraménto Fílii tui mortem et
  resurrectiónem annuntiámus, eius sócii passiónum effécti, consolatiónis étiam
  ac glóriæ mereámur esse partícipes. Per Christum.
</div>
<div class="latin hijo hijo_62" ontouchend="cambialengua(this)">
  <h2>Die 9 octobris<br />Ss. Dionysii, episcopi, et sociorum, martyrum</h2>
  <div style="font-style: italic">
    Traditur a sancto Gregorio Turonensi Dionysius in Galliam ex Urbe venisse,
    medio sæculo III. Primus Parisiorum episcopus factus, prope Lutetiam martyr
    occubuit cum duobus membris sui cleri.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart1">1</a>
      <a class="boton" href="m_estructura/comunes_votivas/m_estructura_comunes_mart.html#mart2">2</a>
      <a class="boton" href="m_estructura/comunes_votivas/m_estructura_comunes_mart.html#mart3">3</a>
      <a class="boton" href="m_estructura/comunes_votivas/m_estructura_comunes_mart.html#mart4">4</a>
      <a class="boton" href="m_estructura/comunes_votivas/m_estructura_comunes_mart.html#mart5">5</a>.</span>
  </div>
</div>
<div class="latin hijo hijo_63" ontouchend="cambialengua(this)">
  <h4>Collecta</h4>
</div>
<div class="latin hijo hijo_64" ontouchend="cambialengua(this)">
  Deus, qui beátum Dionýsium eiúsque sócios ad prædicándam géntibus glóriam tuam
  misísti, eósque virtúte constántiæ in passióne roborásti, tríbue nobis,
  quǽsumus, ex eórum imitatióne próspera mundi despícere, et nulla eius advérsa
  formidáre. Per Dóminum.
</div>
<div class="latin hijo hijo_65" ontouchend="cambialengua(this)">
  <h2>Die 9 octobris<br />S. Ioannis Leonardi, presbyteri</h2>
  <div style="font-style: italic">
    Natus est apud Lucam in Tuscia anno 1541; artem pharmacopolæ didicit, sed
    reliquit et sacerdotio initiari voluit. Munus prædicationis exercuit
    præsertim pueros docens doctrinam christianam. Ordinem Clericorum Regularium
    Matris Dei fundavit anno 1574, propter quem multas sustinuit tribulationes.
    Deinde cœtum presbyterorum instituit ad fidem propagandam, quare merito
    auctor censetur Instituti, quod Summorum Pontificum opera amplificatum «de
    propaganda fide» nomine appellatur. Disciplinam in variis Congregationibus
    restauravit caritate et sagacitate. Mortuus est Romæ anno 1609.
  </div>
  <div>
    <span class="red">De Communi pastorum: pro missionariis
      <a class="boton" href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct12">pro iis</a>
      qui opera misericordiæ exercuerunt.</span>
  </div>
</div>
<div class="latin hijo hijo_66" ontouchend="cambialengua(this)">
  <h4>Collecta</h4>
</div>
<div class="latin hijo hijo_67" ontouchend="cambialengua(this)">
  Bonórum ómnium largítor, Deus, qui per beátum Ioánnem presbýterum pópulis
  Evangélium nuntiári fecísti, eius intercessióne concéde, ut fides vera semper
  et ubíque profíciat. Per Dóminum.
</div>
<div class="latin hijo hijo_68" ontouchend="cambialengua(this)">
  <h2>Die 11 octobris<br />S. Ioannis XXIII, Papæ</h2>
  <div style="font-style: italic">
    Angelus Iosephus Roncalli in vico Sotto il Monte in provincia Bergomensi in
    Italia anno 1881 ortus est. Undecim annos natus Seminarium dioecesanum
    ingressus est et studia dein apud Pontificium Seminarium Romanum perfecit.
    Anno 1904 presbyter ordinatus est et Secretarii Episcopi Bergomensis
    officiis functus. Anno 1921, ministerium apud Apostolicam Sedem inivit uti
    Praeses Consilii centralis pro Italia Pontificii Operis de Propaganda Fide;
    anno 1925, Visitator Apostolicus ac deinde Delegatus Apostolicus in Bulgaria
    fuit et, anno 1935, in Turcia et Graecia; anno 1944, Apostolicus Nuntius in
    Gallia nominatus est. Anno 1953, Cardinalis creatus est et Patriarcha
    Venetiarum exinde factus. Anno 1958, Summus Pontifex evectus est: in
    Pontificatu suo Synodum Romanum convocavit, Commissionem pro Codicis Iuris
    Canonici recognitione instituit et Concilium Oecumenicum Vaticanum Secundum
    indixit. Romae vesperi diei 3 Iunii 1963 obiit.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past1">1</a>
      <a class="boton" href="m_estructura/comunes_votivas/m_estructura_comunes_past.html#past2">2</a>.</span>
  </div>
</div>
<div class="latin hijo hijo_69" ontouchend="cambialengua(this)">
  <h4>Collecta</h4>
</div>
<div class="latin hijo hijo_70" ontouchend="cambialengua(this)">
  Omnípotens sempitérne Deus,<br />qui per orbem terrárum in sancto Ioanne,
  papa,<br />boni pastóris exémplum effulgére fecísti,<br />concéde nobis,
  quǽsumus,<br />ut, eius intercessióne,<br />abundántiam christiánæ
  caritátis<br />lætánter effúndere valeámus.<br />Per Dóminum.
</div>
<div class="latin hijo hijo_71" ontouchend="cambialengua(this)">
  <h2>Die 14 octobris<br />S. Callisti I, papæ et martyris</h2>
  <div style="font-style: italic">
    Traditur servus fuisse; libertate potitus, diaconus a Zephyrino papa creatus
    est eique successit in Petri cathedra. Contra hæreticos Adoptianos et
    Modalistas pugnavit. Martyrio coronatus est anno 222 et via Aurelia
    sepultus.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart6">1</a>
      <a class="boton" href="m_estructura/comunes_votivas/m_estructura_comunes_mart.html#mart7">2</a>,
      vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past1">1</a>
      <a class="boton" href="m_estructura/comunes_votivas/m_estructura_comunes_past.html#past2">2</a>.</span>
  </div>
</div>
<div class="latin hijo hijo_72" ontouchend="cambialengua(this)">
  <h4>Collecta</h4>
</div>
<div class="latin hijo hijo_73" ontouchend="cambialengua(this)">
  Deus, qui beátum Callístum papam, ad Ecclésiæ servítium et pietátem erga
  christifidéles defúnctos suscitásti, eius fídei testimónio, quǽsumus, nos
  róbora, ut a servitúte corruptiónis erépti, incorruptíbilem hereditátem
  cónsequi mereámur. Per Dóminum.
</div>
<div class="latin hijo hijo_74" ontouchend="cambialengua(this)">
  <h2>Die 15 octobris<br />S. Teresiæ a Iesu, virginis et Ecclesiæ doctoris</h2>
  <h3>Memoria</h3>
  <div style="font-style: italic">
    Nata est Abulæ (Avila) in Hispania anno 1515. Ordini Carmelitarum aggregata,
    magnos gressus in via perfectionis fecit et mysticas habuit revelationes.
    Reformationem sui Ordinis aggressa, multas sustinuit tribulationes, sed
    invicto animo omnia superavit. Libros etiam composuit altissima doctrina
    refertos et propria experientia probatos. Mortua est Albæ anno 1582.
  </div>
</div>
<div class="latin hijo hijo_75" ontouchend="cambialengua(this)">
  <h4>Antiphona ad introitum<span class="alindcha">Cf. Ps 41, 2-3</span></h4>
</div>
<div class="latin hijo hijo_76" ontouchend="cambialengua(this)">
  <h4>Collecta</h4>
</div>
<div class="latin hijo hijo_77" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_78" ontouchend="cambialengua(this)">
  <h4>Præfatio</h4>
</div>
<div class="latin hijo hijo_79" ontouchend="cambialengua(this)">
  <h4>Antiphona ad communionem<span class="alindcha">Ps 88, 2</span></h4>
</div>
<div class="latin hijo hijo_80" ontouchend="cambialengua(this)">
  <h4>Post communionem</h4>
</div>
<div class="latin hijo hijo_81" ontouchend="cambialengua(this)">
  Quemádmodum desíderat cervus ad fontes aquárum, ita desíderat ánima mea ad te,
  Deus. Sitívit ánima mea ad Deum fortem vivum.
</div>
<div class="latin hijo hijo_82" ontouchend="cambialengua(this)">
  Deus, qui per Spíritum tuum beátam Terésiam suscitásti, ut requiréndæ
  perfectiónis sémitam Ecclésiæ manifestáret, da nobis et cæléstis eius doctrínæ
  pábulo semper nutríri, et veræ sanctitátis desidério accéndi. Per Dóminum.
</div>
<div class="latin hijo hijo_83" ontouchend="cambialengua(this)">
  Múnera nostra, Dómine, tuæ sint accépta maiestáti, cui beátæ Terésiæ tantópere
  plácuit devotiónis obséquium. Per Christum.
</div>
<div class="latin hijo hijo_84">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_85" ontouchend="cambialengua(this)">
  Misericórdias Dómini in ætérnum cantábo; in generatiónem et generatiónem
  annuntiábo veritátem tuam in ore meo.
</div>
<div class="latin hijo hijo_86" ontouchend="cambialengua(this)">
  Súbdita tibi família, Dómine Deus noster, quam cælésti pane satiásti, fac ut,
  exémplo beátæ Terésiæ, misericórdias tuas in ætérnum cantáre lætétur. Per
  Christum.
</div>
<div class="latin hijo hijo_87" ontouchend="cambialengua(this)">
  <h2>Die 16 octobris<br />S. Hedvigis, religiosæ</h2>
  <div style="font-style: italic">
    Nata est in Bavaria circiter annum 1174; principi Silesiæ matrimonio iuncta,
    septem ei peperit filios. Vitam gessit devotam, beneficam erga pauperes et
    ægrotos, pro quibus hospitia fundavit. Viro defuncto, monasterium
    Trebnicense ingressa est ibique mortua anno 1243.
  </div>
  <div>
    <span class="red">De Communi sanctorum: pro sanctis mulieribus
      <a class="boton" href="m_estructura/comunes_votivas/m_estructura_comunes_sant.html#sanct14">1</a>
      <a class="boton" href="m_estructura/comunes_votivas/m_estructura_comunes_sant.html#sanct15">2</a>, vel pro religiosis
      <a class="boton" href="m_estructura/comunes_votivas/m_estructura_comunes_sant.html#sanct10">1</a>
      <a class="boton" href="m_estructura/comunes_votivas/m_estructura_comunes_sant.html#sanct11">2</a>.</span>
  </div>
</div>
<div class="latin hijo hijo_88" ontouchend="cambialengua(this)">
  <h4>Collecta</h4>
</div>
<div class="latin hijo hijo_89" ontouchend="cambialengua(this)">
  Concéde, quǽsumus, omnípotens Deus, ut veneránda nobis beátæ Hedvígis
  intercéssio tríbuat cæléste subsídium, cuius vita mirábilis ómnibus
  humilitátis præstat exémplum. Per Dóminum.
</div>
<div class="latin hijo hijo_90" ontouchend="cambialengua(this)">
  <h2>Die 16 octobris<br />S. Margaritæ Maríæ Alacoque, virginis</h2>
  <div style="font-style: italic">
    Nata est anno 1647 in diœcesi Augustodunensi (Autun) in Gallia. Sororibus a
    Visitatione Paredii (Parai-le-Monial) annumerata, mirum in modum in via
    perfectionis cucurrit et mysticas revelationes habere meruit, præsertim de
    devotione erga Cor Iesu, ad cuius cultum in Ecclesiam inducendum multa egit.
    Mortua est die 17 octobris anni 1690.
  </div>
  <div>
    <span class="red">De Communi virginum:
      <a class="boton" href="m_estructura/comunes_votivas/m_estructura_comunes_virg.html#virg1">1</a>
      <a class="boton" href="m_estructura/comunes_votivas/m_estructura_comunes_virg.html#virg2">2</a>
      <a class="boton" href="m_estructura/comunes_votivas/m_estructura_comunes_virg.html#virg3">3</a>.</span>
  </div>
</div>
<div class="latin hijo hijo_91" ontouchend="cambialengua(this)">
  <h4>Collecta</h4>
</div>
<div class="latin hijo hijo_92" ontouchend="cambialengua(this)">
  Effúnde super nos, quǽsumus, Dómine, spíritum, quo beátam Margarítam Maríam
  singuláriter ditásti, ut scire valeámus supereminéntem sciéntiæ caritátem
  Christi, et impleámur in omnem plenitúdinem tuam. Per Dóminum.
</div>
<div class="latin hijo hijo_93" ontouchend="cambialengua(this)">
  <h2>Die 17 octobris<br />S. Ignatii Antiocheni, episcopi et martyris</h2>
  <h3>Memoria</h3>
  <div style="font-style: italic">
    Ignatius, secundus post Petrum, Ecclesiam rexit Antiochenam. Ad bestias
    damnatus, Romam delatus est ibique sub Traiano imperatore glorioso martyrio
    anno 107 coronatus. In itinere septem scripsit epistolas ad varias
    Ecclesias, in quibus de Christo, de Ecclesiæ constitutione et de vita
    christiana sapienter et erudite egit. Eius memoria Antiochiæ iam sæculo IV
    hac die agebatur.
  </div>
</div>
<div class="latin hijo hijo_94" ontouchend="cambialengua(this)">
  <h4>Antiphona ad introitum<span class="alindcha">Cf. Gal 2, 19-20</span></h4>
</div>
<div class="latin hijo hijo_95" ontouchend="cambialengua(this)">
  Christo confíxus sum cruci; vivo autem, iam non ego: vivit vero in me
  Christus; in fide vivo Fílii Dei, qui diléxit me, et trádidit semetípsum pro
  me.
</div>
<div class="latin hijo hijo_96" ontouchend="cambialengua(this)">
  <h4>Collecta</h4>
</div>
<div class="latin hijo hijo_97" ontouchend="cambialengua(this)">
  Omnípotens sempitérne Deus, qui sanctórum mártyrum confessiónibus Ecclésiæ tuæ
  sacrum corpus exórnas, concéde, quǽsumus, ut hodiérna glória passiónis, sicut
  beáto Ignátio magnificéntiam tríbuit sempitérnam, ita nobis perpétuum munímen
  operétur. Per Dóminum.
</div>
<div class="latin hijo hijo_98" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_99" ontouchend="cambialengua(this)">
  Grata tibi sit, Dómine, nostræ devotiónis oblátio, qui beátum Ignátium,
  fruméntum Christi, per martýrii passiónem panem mundum suscepísti. Per
  Christum.
</div>
<div class="latin hijo hijo_100" ontouchend="cambialengua(this)">
  <h4>Præfatio</h4>
</div>
<div class="latin hijo hijo_101">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_102" ontouchend="cambialengua(this)">
  <h4>Antiphona ad communionem<span class="red"></span></h4>
</div>
<div class="latin hijo hijo_103" ontouchend="cambialengua(this)">
  Fruméntum Christi sum: déntibus bestiárum molar, ut panis mundus invéniar.
</div>
<div class="latin hijo hijo_104" ontouchend="cambialengua(this)">
  <h4>Post communionem</h4>
</div>
<div class="latin hijo hijo_105" ontouchend="cambialengua(this)">
  Refíciat nos, Dómine, panis cæléstis, quem in beáti Ignátii natáli suscépimus,
  ac tríbuat nos nómine et ópere esse christiános. Per Christum.
</div>
<div class="latin hijo hijo_106" ontouchend="cambialengua(this)">
  <h2>Die 18 octobris<br />S. LUCÆ, EVANGELISTÆ</h2>
  <h3>Festum</h3>
  <div style="font-style: italic">
    Natus ex familia ethnica, ad fidem conversus, comes fuit apostoli Pauli,
    iuxta cuius prædicationem Evangelium etiam conscripsit. Primordia vitæ
    Ecclesiæ in alio libro tradidit, cui titulus <i>Actus Apostolorum</i>,
    eventa narrans usque ad primam Pauli in Urbe commorationem.
  </div>
</div>
<div class="latin hijo hijo_107" ontouchend="cambialengua(this)">
  <h4>Antiphona ad introitum<span class="alindcha">Is 52, 7</span></h4>
</div>
<div class="latin hijo hijo_108" ontouchend="cambialengua(this)">
  Quam pulchri super montes pedes annuntiántis et prædicántis pacem,
  annuntiántis bonum, prædicántis salútem!
</div>
<div class="latin hijo hijo_109" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">. </span>
</div>
<div class="latin hijo hijo_110" ontouchend="cambialengua(this)">
  <h4>Collecta</h4>
</div>
<div class="latin hijo hijo_111" ontouchend="cambialengua(this)">
  Dómine Deus, qui beátum Lucam elegísti, ut prædicatióne et scriptis mystérium
  tuæ in páuperes dilectiónis reveláret, concéde, ut, qui tuo iam nómine
  gloriántur, cor unum et ánima una esse persevérent, et omnes gentes tuam
  mereántur vidére salútem. Per Dóminum.
</div>
<div class="latin hijo hijo_112" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_113" ontouchend="cambialengua(this)">
  Donis cæléstibus, da nobis, quǽsumus, Dómine, líbera tibi mente servíre, ut
  múnera, quæ in festivitáte beáti Lucæ deférimus, et medélam nobis operéntur et
  glóriam. Per Christum.
</div>
<div class="latin hijo hijo_114" ontouchend="cambialengua(this)">
  <h4>Præfatio</h4>
  <span class="red">Præfatio
    <a
      class="boton"
      href="m_estructura/prefacios/m_estructura_prefacios.html#pf051">II</a>
    de Apostolis.</span>
</div>
<div class="latin hijo hijo_115" ontouchend="cambialengua(this)">
  <h4>Antiphona ad communionem<span class="alindcha">Cf. Lc 10, 1. 9</span></h4>
</div>
<div class="latin hijo hijo_116" ontouchend="cambialengua(this)">
  Misit Dóminus discípulos, qui nuntiárent civitátibus: Appropinquávit in vos
  regnum Dei.
</div>
<div class="latin hijo hijo_117" ontouchend="cambialengua(this)">
  <h4>Post communionem</h4>
</div>
<div class="latin hijo hijo_118" ontouchend="cambialengua(this)">
  Præsta, quǽsumus, omnípotens Deus, ut, quod de sancto altári tuo accépimus,
  nos sanctíficet, et in fide Evangélii, quod beátus Lucas prædicávit, fortes
  effíciat. Per Christum.
</div>
<div class="latin hijo hijo_119" ontouchend="cambialengua(this)">
  <h2>
    Die 19 octobris<br />Ss. Ioannis de Brébeuf et Isaac Jogues, presbyterorum,
    et sociorum, martyrum
  </h2>
  <div style="font-style: italic">
    Inter annos 1642 et 1649 in America Septentrionali occisi sunt ab indigenis
    Huronibus et Irochenis, post terrifica tormenta, octo sodales Societatis
    Iesu, qui ethnicos illius regionis ad veram fidem perducere satagebant.
    Isaac Jogues die 18 octobris 1647 occubuit, Ioannes de Brébeuf autem die 16
    martii 1648.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart11">pro missionariis martyribus</a>.</span>
  </div>
</div>
<div class="latin hijo hijo_120" ontouchend="cambialengua(this)">
  <h4>Collecta</h4>
</div>
<div class="latin hijo hijo_121" ontouchend="cambialengua(this)">
  Deus, qui spem beátam regni ætérni sanctórum Ioánnis et Isaac eorúmque
  sociórum ópere et sánguinis effusióne manifestáre voluísti, concéde propítius,
  ut, eórum intercessióne, fides christianórum in dies firmétur. Per Dóminum.
</div>
<div class="latin hijo hijo_122" ontouchend="cambialengua(this)">
  <h2>Die 19 octobris<br />S. Pauli a Cruce, presbyteri</h2>
  <div style="font-style: italic">
    Natus est Ovadæ in Liguria anno 1694; iuvenis patrem adiuvit in mercatura
    exercenda. Ad vitam perfectam adspirans, rebus omnibus abdicatis, pauperibus
    et ægrotis inservire cœpit et socios sibi adscivit. Sacerdotio initiatus
    magis magisque pro animarum salute laboravit, domos instituens, operositatem
    apostolicam exercens et acerba pænitentia se macerans. Mortuus est Romæ die
    18 octobris anni 1775.
  </div>
</div>
<div class="latin hijo hijo_123" ontouchend="cambialengua(this)">
  <h4>Antiphona ad introitum<span class="alindcha">Cf. 1 Cor 2, 2</span></h4>
</div>
<div class="latin hijo hijo_124" ontouchend="cambialengua(this)">
  Non iudicávi me scire áliquid inter vos, nisi Iesum Christum, et hunc
  crucifíxum.
</div>
<div class="latin hijo hijo_125" ontouchend="cambialengua(this)">
  <h4>Collecta</h4>
</div>
<div class="latin hijo hijo_126" ontouchend="cambialengua(this)">
  Impetret nobis, Dómine, grátiam tuam beátus présbyter Paulus, qui único crucem
  amóre diléxit, ut, eius exémplo vivídius incitáti, crucem nostram fórtiter
  amplectámur. Per Dóminum.
</div>
<div class="latin hijo hijo_127" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_128" ontouchend="cambialengua(this)">
  Réspice quas offérimus hóstias, omnípotens Deus, in commemoratióne beáti
  Pauli, et præsta, ut, qui domínicæ passiónis mystéria celebrámus, imitémur
  quod ágimus. Per Christum.
</div>
<div class="latin hijo hijo_129" ontouchend="cambialengua(this)">
  <h4>Præfatio</h4>
</div>
<div class="latin hijo hijo_130">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_131" ontouchend="cambialengua(this)">
  <h4>Antiphona ad communionem<span class="alindcha">1 Cor 1, 23. 24</span></h4>
</div>
<div class="latin hijo hijo_132" ontouchend="cambialengua(this)">
  Nos prædicámus Christum crucifíxum, Christum, Dei virtútem et Dei sapiéntiam.
</div>
<div class="latin hijo hijo_133" ontouchend="cambialengua(this)">
  <h4>Post communionem</h4>
</div>
<div class="latin hijo hijo_134" ontouchend="cambialengua(this)">
  Deus, qui crucis mystérium in beáto Paulo mirabíliter illustrásti, concéde
  propítius, ut, ex hoc sacrifício roboráti, Christo fidéles hæreámus, et in
  Ecclésia ad salútem ómnium operémur. Per Christum.
</div>
<div class="latin hijo hijo_135" ontouchend="cambialengua(this)">
  <h2>Die 22 octobris<br />S. Ioannis Pauli II, Papæ</h2>
  <div style="font-style: italic">
    Carolus Iosephus Wojtyła anno 1920 in civitate Wadowice in Polonia natus
    est. Presbyteratu auctus, studiis theologiæ in Urbe completis, in patriam
    reditus variis pastoralibus academicisque muneribus functus est. Iam
    Episcopus auxiliaris Cracoviensis, anno 1964 Archiepiscopus nominatus est et
    Sacrosancto Concilio Œcumenico Vaticano II interfuit. Summus Pontifex die 16
    octobris 1978, Ioannis Pauli II sumpto nomine, electus, summa apostolica
    præsertim familiarum iuvenumque et ægrotantium sollicitudine emicuit, quæ
    eum ad innumeras populi Dei ubique per orbem terrarum Visitationes duxit
    cuiusque fructus, inter multos alios, eximius Ecclesiæ hereditate relictus
    ditissimum eius Magisterium et promulgationes Catechismi Catholicæ Ecclesiæ
    atque Codicum Iuris Canonici sive Ecclesiæ Latinæ sive Ecclesiarum
    Orientalium. In Urbe die 2 aprilis 2005, in vigilia dominicæ II Paschatis
    seu de divina misericordia, pie in Domino quievit.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past1">1</a>
      <a class="boton" href="m_estructura/comunes_votivas/m_estructura_comunes_past.html#past2">2</a>.</span>
  </div>
</div>
<div class="latin hijo hijo_136" ontouchend="cambialengua(this)">
  <h4>Collecta</h4>
</div>
<div class="latin hijo hijo_137" ontouchend="cambialengua(this)">
  Deus, dives in misericórdia, qui sanctum Ioánnem Paulum, papam, univérsæ
  Ecclésiæ tuæ præésse voluísti, præsta, quǽsumus, ut, eius institútis edócti,
  corda nostra salutíferæ grátiæ Christi, uníus redemptóris hóminis, fidénter
  aperiámus. Qui tecum.
</div>
<div class="latin hijo hijo_138" ontouchend="cambialengua(this)">
  <h2>Die 23 octobris<br />S. Ioannis de Capestrano, presbyteri</h2>
  <div style="font-style: italic">
    Natus est Capestrani in Aprutio anno 1386. Perusiæ studio iuris incubuit et
    ad tempus munere iudicis functus est. Ordinem Fratrum Minorum ingressus et
    sacerdotio initiatus, vitam apostolicam indefesse egit per totam Europam, ut
    mores christianos firmaret vel adversus hæreticos disputaret. Mortuus est
    apud locum Ujlak nuncupatum, hodie vero Ilok, anno 1456.
  </div>
  <div>
    <span class="red">De Communi pastorum: pro missionariis
      <a class="boton" href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>,
      vel de Communi sanctorum:pro religiosis
      <a class="boton" href="m_estructura/comunes_votivas/m_estructura_comunes_sant.html#sanct10">1</a>
      <a class="boton" href="m_estructura/comunes_votivas/m_estructura_comunes_sant.html#sanct11">2</a>.</span>
  </div>
</div>
<div class="latin hijo hijo_139" ontouchend="cambialengua(this)">
  <h4>Collecta</h4>
</div>
<div class="latin hijo hijo_140" ontouchend="cambialengua(this)">
  Deus, qui, ad pópulum fidélem in angústiis confortándum, beátum Ioánnem
  suscitásti, præsta, quǽsumus, ut nos in tuæ protectiónis securitáte
  constítuas, et Ecclésiam tuam perpétua pace custódias. Per Dóminum.
</div>
<div class="latin hijo hijo_141" ontouchend="cambialengua(this)">
  <h2>Die 24 octobris<br />S. Antonii Maríæ Claret, episcopi</h2>
  <div style="font-style: italic">
    Natus est Sallentii (Sallent) in Hispania anno 1807. Sacerdotio initiatus,
    per plures annos Catalauniam peragravit populo prædicans. Societatem
    instituit Missionariorum et, episcopus factus in insula Cubana, de salute
    animarum optime meritus est. In Hispaniam reversus, adhuc multa sustinuit
    pro Ecclesia. Mortuus est apud Fontem Frigidum (Fontfroide) in Gallia, anno
    1870.
  </div>
  <div>
    <span class="red">De Communi pastorum: pro missionariis<a
        class="boton"
        href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>,
      vel pro episcopo:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_142" ontouchend="cambialengua(this)">
  <h4>Collecta</h4>
</div>
<div class="latin hijo hijo_143" ontouchend="cambialengua(this)">
  Deus, qui in evangelizándis pópulis beátum Antónium Maríam epíscopum mira
  caritáte et patiéntia roborásti, eius nobis intercessióne concéde, ut, quæ tua
  sunt quæréntes, eníxe in Christo lucrándis frátribus incumbámus. Qui tecum.
</div>
<div class="latin hijo hijo_144" ontouchend="cambialengua(this)">
  <h4>Præfatio</h4>
</div>
<div class="latin hijo hijo_145">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_146" ontouchend="cambialengua(this)">
  <h2>Die 28 octobris<br />SS. SIMONIS ET IUDÆ, APOSTOLORUM</h2>
  <h3>Festum</h3>
  <div style="font-style: italic">
    Nomen Simonis ponitur undecimo loco in elencho Apostolorum. Nihil scitur de
    illo, nisi quod cognominabatur Cananæus seu «Zelotes». Iudas, qui et
    Thaddæus, ille apostolus est qui, in cena novissima, rogavit Dominum quare
    se manifestasset tantum suis discipulis et non mundo (Io 14, 22).
  </div>
</div>
<div class="latin hijo hijo_147" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_148" ontouchend="cambialengua(this)">
  Isti sunt viri sancti, quos elégit Dóminus in caritáte non ficta, et dedit
  illis glóriam sempitérnam.
</div>
<div class="latin hijo hijo_149" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">. </span>
</div>
<div class="latin hijo hijo_150" ontouchend="cambialengua(this)">
  <h4>Collecta</h4>
</div>
<div class="latin hijo hijo_151" ontouchend="cambialengua(this)">
  Deus, qui nos per beátos Apóstolos ad agnitiónem tui nóminis veníre tribuísti,
  intercedéntibus sanctis Simóne et Iuda, concéde propítius, ut semper augeátur
  Ecclésia increméntis in te credéntium populórum. Per Dóminum.
</div>
<div class="latin hijo hijo_152" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_153" ontouchend="cambialengua(this)">
  Glóriam, Dómine, sanctórum apostolórum Simónis et Iudæ perpétuam venerántes,
  quǽsumus, ut vota nostra suscípias et ad sacra mystéria celebránda nos digne
  perdúcas. Per Christum.
</div>
<div class="latin hijo hijo_154" ontouchend="cambialengua(this)">
  <h4>Præfatio</h4>
  <span class="red">Præfatio de Apostolis.</span><br />
  <div class="indicepref">I</div>
  &nbsp;&nbsp;&nbsp;&nbsp;&nbsp;<a
    href="m_estructura/prefacios/m_estructura_prefacios.html#pf050"
    class="enlacepref">... Qui gregem tuum, Pastor ætérne, non...</a><br />
  <div class="indicepref">II</div>
  &nbsp;&nbsp;&nbsp;&nbsp;&nbsp;<a
    href="m_estructura/prefacios/m_estructura_prefacios.html#pf051"
    class="enlacepref">... Quóniam Ecclésiam tuam in apostólicis...</a><br />
</div>
<div class="latin hijo hijo_155" ontouchend="cambialengua(this)">
  <h4>Antiphona ad communionem<span class="alindcha">Io 14, 23</span></h4>
</div>
<div class="latin hijo hijo_156" ontouchend="cambialengua(this)">
  Si quis díligit me, sermónem meum servábit, dicit Dóminus; et Pater meus
  díliget eum, et ad eum veniémus, et mansiónem apud eum faciémus.
</div>
<div class="latin hijo hijo_157" ontouchend="cambialengua(this)">
  <h4>Post communionem</h4>
</div>
<div class="latin hijo hijo_158" ontouchend="cambialengua(this)">
  Percéptis, Dómine, sacraméntis, súpplices in Spíritu Sancto deprecámur, ut,
  quæ pro apostolórum Simónis et Iudæ veneránda gérimus passióne, nos in tua
  dilectióne consérvent. Per Christum.
</div>
<div class="latin hijo hijo_159" ontouchend="cambialengua(this)">
  <span class="red">Adhiberi potest formula
    <a class="boton" href="../ordinario/bendiciones.html?parcial=14">benedictionis</a>
    sollemnis.</span>
</div>
