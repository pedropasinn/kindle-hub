<div class="latin hijo hijo_1" ontouchend="cambialengua(this)">
  <h2>Die 2 aprilis<br />S. Francisci de Paola, eremitæ</h2>
  <div style="font-style: italic">
    Paulæ in Calabria natus est anno 1416. Congregationem eremiticam ab ipso
    institutam, et postea in Ordinem Minimorum mutatam, Sedes Apostolica
    confirmavit anno 1506. Mortuus est Turonis in Gallia anno 1507.
  </div>
  <div>
    <span class="red">De Communi sanctorum: pro religiosis
      <a class="boton" href="m_estructura/comunes_votivas/m_estructura_comunes_sant.html#sanct10">1</a>
      <a class="boton" href="m_estructura/comunes_votivas/m_estructura_comunes_sant.html#sanct11">2</a>.</span>
  </div>
</div>
<div class="latin hijo hijo_2" ontouchend="cambialengua(this)">
  <h4>Collecta</h4>
</div>
<div class="latin hijo hijo_3" ontouchend="cambialengua(this)">
  Deus, humílium celsitúdo,<br />qui beátum Francíscum sanctórum tuórum glória
  sublimásti,<br />tríbue, quǽsumus, ut, eius méritis et exémplo,<br />promíssa
  humílibus praémia felíciter consequámur.<br />Per Dóminum.
</div>
<div class="latin hijo hijo_4" ontouchend="cambialengua(this)">
  <h4>Præfatio</h4>
</div>
<div class="latin hijo hijo_5">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_6" ontouchend="cambialengua(this)">
  <h2>Die 4 aprilis<br />S. Isidori, episcopi et Ecclesiæ doctoris</h2>
  <div style="font-style: italic">
    Natus est circa annum 560 apud Hispalim (Sevilla), in Hispania; post mortem
    patris, a fratre Leandro educatus fuit. Episcopus suæ civitatis creatus,
    multa scripsit erudite, plura congregavit et rexit concilia in Hispania, in
    quibus multa sapienter ordinata sunt. Mortuus est anno 636.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>,
      vel de Communi doctorum Ecclesiæ
      <a class="boton" href="m_estructura/comunes_votivas/m_estructura_comunes_doct.html#doct1">1</a>
      <a class="boton" href="m_estructura/comunes_votivas/m_estructura_comunes_doct.html#doct2">2</a>.</span>
  </div>
</div>
<div class="latin hijo hijo_7" ontouchend="cambialengua(this)">
  <h4>Collecta</h4>
</div>
<div class="latin hijo hijo_8" ontouchend="cambialengua(this)">
  Exáudi, quǽsumus, Dómine, preces nostras,<br />quas in beáti Isidóri
  commemoratióne deférimus,<br />ut Ecclésia tua eius intercessiónibus
  adiuvétur,<br />cuius cæléstibus instrúitur disciplínis.<br />Per Dóminum.
</div>
<div class="latin hijo hijo_9" ontouchend="cambialengua(this)">
  <h4>Præfatio</h4>
</div>
<div class="latin hijo hijo_10">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_11" ontouchend="cambialengua(this)">
  <h2>Die 5 aprilis<br />S. Vincentii Ferrer, presbyteri</h2>
  <div style="font-style: italic">
    Natus est Valentiæ, in Hispania, anno 1350; inter Fratres Prædicatores
    adscitus, theologiam docuit. Munus prædicatoris exercens, multas peragravit
    regiones, fructusque copiosos collegit in vera fide tuenda et in moribus
    corrigendis. Mortuus est Venetiæ (Vannes) in Gallia, anno 1419.
  </div>
  <div>
    <span class="red">De Communi pastorum: pro missionariis
      <a class="boton" href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>.</span>
  </div>
</div>
<div class="latin hijo hijo_12" ontouchend="cambialengua(this)">
  <h4>Collecta</h4>
</div>
<div class="latin hijo hijo_13" ontouchend="cambialengua(this)">
  Deus, qui beátum Vincéntium presbýterum<br />minístrum prædicatiónis
  evangélicæ suscitásti,<br />præsta, quǽsumus, ut, quem ventúrum iúdicem
  nuntiávit in terris,<br />beáti videámus regnántem in cælis.<br />Qui tecum.
</div>
<div class="latin hijo hijo_14" ontouchend="cambialengua(this)">
  <h4>Præfatio</h4>
</div>
<div class="latin hijo hijo_15">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_16" ontouchend="cambialengua(this)">
  <h2>Die 7 aprilis<br />S. Ioannis Baptistæ de la Salle, presbyteri</h2>
  <h3>Memoria</h3>
  <div style="font-style: italic">
    Natus est Rhemis (Reims) in Gallia anno 1651. Sacerdotio initiatus, præcipue
    educandis pueris totum se dedit, scholas pro pauperibus fundando. Socios
    adscriptos in Congregationem collegit, pro cuius exsistentia multas
    sustinuit tribulationes. Mortuus est Rothomagi (Rouen) anno 1719.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past6">1</a>
      <a class="boton" href="m_estructura/comunes_votivas/m_estructura_comunes_past.html#past7">2</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct13">pe</a>
      .</span>
  </div>
</div>
<div class="latin hijo hijo_17" ontouchend="cambialengua(this)">
  <h4>Collecta</h4>
</div>
<div class="latin hijo hijo_18" ontouchend="cambialengua(this)">
  Deus, qui ad christiánam iuventútem educándam<br />beátum Ioánnem Baptístam
  elegísti,<br />éxcita in Ecclésia tua institutóres,<br />qui humánæ et
  christiánæ iúvenum disciplínæ<br />toto corde sese devóveant.<br />Per
  Dóminum.
</div>
<div class="latin hijo hijo_19" ontouchend="cambialengua(this)">
  <h4>Præfatio</h4>
</div>
<div class="latin hijo hijo_20">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_21" ontouchend="cambialengua(this)">
  <h2>Die 11 aprilis<br />S. Stanislai, episcopi et martyris</h2>
  <h3>Memoria</h3>
  <div style="font-style: italic">
    Natus in oppido Szczepanów, in Polonia, circa annum 1036, Leodio (Liège)
    studiis incubuit. Presbyter factus, Lamberto episcopo Cracoviensi successit
    anno 1072. Ut bonus pastor Ecclesiam rexit, pauperes adiuvit, clericos
    quotannis invisit. A rege Boleslao, quem increpaverat, occisus fuit anno
    1079.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>, vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_22" ontouchend="cambialengua(this)">
  <h4>Collecta</h4>
</div>
<div class="latin hijo hijo_23" ontouchend="cambialengua(this)">
  Deus, pro cuius honóre beátus epíscopus Stanisláus<br />gládiis persecutórum
  occúbuit,<br />præsta, quǽsumus, ut fortes in fide<br />usque ad mortem
  perseveráre valeámus.<br />Per Dóminum.
</div>
<div class="latin hijo hijo_24" ontouchend="cambialengua(this)">
  <h4>Præfatio</h4>
</div>
<div class="latin hijo hijo_25">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_26">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_27" ontouchend="cambialengua(this)">
  <h2>Die 13 aprilis<br />S. Martini I, papæ et martyris</h2>
  <div style="font-style: italic">
    Tuderti (Todi), in Umbria, natus et inter clericos Romanos adscriptus, anno
    649 ad Petri cathedram electus est. Eodem anno concilium celebravit, in quo
    error monothelitarum damnatus est. Ab imperatore Constante captus anno 653
    et Constantinopolim delatus multa perpessus est; denique in Chersonesum
    translatus, ibi anno 656 mortuus est.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>, vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past1">1</a>
      <a class="boton" href="m_estructura/comunes_votivas/m_estructura_comunes_past.html#past2">2</a>.</span>
  </div>
</div>
<div class="latin hijo hijo_28" ontouchend="cambialengua(this)">
  <h4>Collecta</h4>
</div>
<div class="latin hijo hijo_29" ontouchend="cambialengua(this)">
  Da nobis, quǽsumus, omnípotens Deus,<br />advérsa mundi invícta mentis
  constántia toleráre,<br />qui beátum Martínum papam et mártyrem<br />nec minis
  terréri nec pœnis passus es superári.<br />Per Dóminum.
</div>
<div class="latin hijo hijo_30" ontouchend="cambialengua(this)">
  <h4>Præfatio</h4>
</div>
<div class="latin hijo hijo_31">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_32">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_33" ontouchend="cambialengua(this)">
  <h4>Præfatio</h4>
</div>
<div class="latin hijo hijo_34">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_35" ontouchend="cambialengua(this)">
  <h4>Præfatio</h4>
</div>
<div class="latin hijo hijo_36">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_37" ontouchend="cambialengua(this)">
  <h2>Die 21 aprilis<br />S. Anselmi, episcopi et Ecclesiæ doctoris</h2>
  <div style="font-style: italic">
    Natus est anno 1033 Augustæ (Aosta) in Pedemontana regione. Ordinem S.
    Benedicti ingressus in monasterio Beccensi (Le Bec) in Gallia, disciplinas
    theologicas confratres docuit, dum in via perfectionis alacriter currebat.
    In Angliam transgressus, episcopus Cantuariensis electus, pro libertate
    Ecclesiæ strenue pugnans, exsilio bis mulctatus est. Multa præclare
    scripsit, mystica theologia referta. Mortuus est anno 1109.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>,
      vel de Communi doctorum Ecclesiæ
      <a class="boton" href="m_estructura/comunes_votivas/m_estructura_comunes_doct.html#doct1">1</a>
      <a class="boton" href="m_estructura/comunes_votivas/m_estructura_comunes_doct.html#doct2">2</a>.</span>
  </div>
</div>
<div class="latin hijo hijo_38" ontouchend="cambialengua(this)">
  <h4>Collecta</h4>
</div>
<div class="latin hijo hijo_39" ontouchend="cambialengua(this)">
  Deus, qui beáto Ansélmo epíscopo<br />dedísti alta sapiéntiæ tuæ quǽrere et
  docére,<br />fac ita fidem tuam intelléctui nostro subveníre,<br />ut cordi
  dulce sápiant quæ nobis credénda mandásti.<br />Per Dóminum.
</div>
<div class="latin hijo hijo_40" ontouchend="cambialengua(this)">
  <h4>Præfatio</h4>
</div>
<div class="latin hijo hijo_41">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_42" ontouchend="cambialengua(this)">
  <h4>Præfatio</h4>
</div>
<div class="latin hijo hijo_43">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_44" ontouchend="cambialengua(this)">
  <h2>Die 23 aprilis<br />S. Georgii, martyris</h2>
  <div style="font-style: italic">
    Sæculo IV iam veneratione affectus est Diospoli, in Palæstina, ubi et
    ecclesia in eius honorem exstructa erat. Eius cultus per orientem et
    occidentem iam ab antiquitate diffusus est.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>.</span>
  </div>
</div>
<div class="latin hijo hijo_45" ontouchend="cambialengua(this)">
  <h4>Collecta</h4>
</div>
<div class="latin hijo hijo_46" ontouchend="cambialengua(this)">
  Magnificántes, Dómine, poténtiam tuam,<br />súpplices exorámus,<br />ut, sicut
  beátus Geórgius domínicæ fuit passiónis imitátor,<br />ita sit fragilitátis
  nostræ promptus adiútor.<br />Per Dóminum.
</div>
<div class="latin hijo hijo_47" ontouchend="cambialengua(this)">
  <h4>Præfatio</h4>
</div>
<div class="latin hijo hijo_48">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_49" ontouchend="cambialengua(this)">
  <h2>Die 23 aprilis<br />S. Adalberti, episcopi et martyris</h2>
  <div style="font-style: italic">
    Vojtech, natus in Bohemia (Libice) circa annum 956, Magdeburgi studiis
    incubuit ibique in confirmatione nomen Adalberti accepit. In patriam
    reversus, sacerdotio initiatus est et anno 983 secundus in sede Pragensi ad
    episcopatum provectus est atque ad mores paganos exstirpandos strenue
    adlaboravit. Cum parum se proficere animadverteret, Romam se contulit et
    monachus efficitur. Denique ad lucrandas Christo animas, in Prussiam
    proficiscitur. Sed male acceptus, die 23 aprilis 997, martyrio coronatus
    est.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>, vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_50" ontouchend="cambialengua(this)">
  <h4>Collecta</h4>
</div>
<div class="latin hijo hijo_51" ontouchend="cambialengua(this)">
  Deus, qui beátum Adalbértum epíscopum<br />zelo animárum succénsum martýrio
  coronásti,<br />eius interveniénte suffrágio concéde,<br />ut nec pastóribus
  obœdiéntia gregis<br />nec gregi desit cura pastórum.<br />Per Dóminum.
</div>
<div class="latin hijo hijo_52" ontouchend="cambialengua(this)">
  <h4>Præfatio</h4>
</div>
<div class="latin hijo hijo_53">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_54">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_55" ontouchend="cambialengua(this)">
  <h2>Die 24 aprilis<br />S. Fidelis de Sigmaringen, presbyteri et martyris</h2>
  <div style="font-style: italic">
    Natus est in oppido Sigmaringen, in Germania, anno 1578; inter Fratres
    Minores Capuccinos adscriptus, vitam duxit vigiliis et orationibus asperam.
    In prædicatione verbi Dei assiduus, iussus a S. Congregatione de Propaganda
    Fide ut rectam doctrinam in Rætia firmaret. Anno tamen 1622 ab hæreticis ad
    necem petitus Sevisii (Seewis), in Helvetia, martyr occubuit.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>, vel de pastorum:
      <a class="boton" href="m_estructura/comunes_votivas/m_estructura_comunes_past.html#past6">1</a>
      <a class="boton" href="m_estructura/comunes_votivas/m_estructura_comunes_past.html#past7">2</a>.</span>
  </div>
</div>
<div class="latin hijo hijo_56" ontouchend="cambialengua(this)">
  <h4>Collecta</h4>
</div>
<div class="latin hijo hijo_57" ontouchend="cambialengua(this)">
  Deus, qui beátum Fidélem, amóre tuo succénsum,<br />in fídei propagatióne
  martýrii palma decoráre dignátus es,<br />ipso interveniénte, concéde,<br />ut,
  in caritáte fundáti,<br />cum illo resurrectiónis Christi virtútem cognóscere
  mereámur.<br />Qui tecum.
</div>
<div class="latin hijo hijo_58" ontouchend="cambialengua(this)">
  <h4>Præfatio</h4>
</div>
<div class="latin hijo hijo_59">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_60">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_61" ontouchend="cambialengua(this)">
  <h2>Die 25 aprilis<br />S. MARCI, EVANGELISTÆ</h2>
  <h3>Festum</h3>
  <div style="font-style: italic">
    Sobrinus Barnabæ, Paulum apostolum comitatus est in primo itinere et etiam
    Romam secutus. Fuit discipulus Petri eiusque interpres in suo Evangelio. Ei
    tribuitur fundatio Ecclesiæ Alexandrinæ.
  </div>
</div>
<div class="latin hijo hijo_62" ontouchend="cambialengua(this)">
  <h4>Antiphona ad introitum<span class="alindcha">Mc 16, 15</span></h4>
</div>
<div class="latin hijo hijo_63" ontouchend="cambialengua(this)">
  Eúntes in mundum univérsum, prædicáte Evangélium omni creatúræ, allelúia.
</div>
<div class="latin hijo hijo_64" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">. </span>
</div>
<div class="latin hijo hijo_65" ontouchend="cambialengua(this)">
  <h4>Collecta</h4>
</div>
<div class="latin hijo hijo_66" ontouchend="cambialengua(this)">
  Deus, qui beátum Marcum evangelístam tuum<br />evangélicæ prædicatiónis grátia
  sublimásti,<br />tríbue, quǽsumus, eius nos eruditióne ita profícere,<br />ut
  vestígia Christi fidéliter sequámur.<br />Qui tecum.
</div>
<div class="latin hijo hijo_67" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_68" ontouchend="cambialengua(this)">
  Glóriam beáti Marci venerántes,<br />tibi, Dómine, hóstias laudis
  offérimus,<br />teque supplíciter deprecámur,<br />ut evangélica prædicátio in
  Ecclésia tua iúgiter persevéret.<br />Per Christum.
</div>
<div class="latin hijo hijo_69" ontouchend="cambialengua(this)">
  <h4>Præfatio</h4>
  <span class="red">Præfatio
    <a
      class="boton"
      href="m_estructura/prefacios/m_estructura_prefacios.html#pf051">II</a>
    de Apostolis.</span>
</div>
<div class="latin hijo hijo_70" ontouchend="cambialengua(this)">
  <h4>Antiphona ad communionem<span class="alindcha">Mt 28, 20</span></h4>
</div>
<div class="latin hijo hijo_71" ontouchend="cambialengua(this)">
  Ecce ego vobíscum sum ómnibus diébus usque ad consummatiónem sǽculi, dicit
  Dóminus, allelúia.
</div>
<div class="latin hijo hijo_72" ontouchend="cambialengua(this)">
  <h4>Post communionem</h4>
</div>
<div class="latin hijo hijo_73" ontouchend="cambialengua(this)">
  Præsta, quǽsumus, omnípotens Deus,<br />ut, quod de sancto altári tuo
  accépimus,<br />nos sanctíficet,<br />et in fide Evangélii, quod beátus Marcus
  prædicávit,<br />fortes effíciat.<br />Per Christum.
</div>
<div class="latin hijo hijo_74" ontouchend="cambialengua(this)">
  <h4>Præfatio</h4>
</div>
<div class="latin hijo hijo_75">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_76" ontouchend="cambialengua(this)">
  <h2>Die 28 aprilis<br />S. Petri Chanel, presbyteri et martyris</h2>
  <div style="font-style: italic">
    Natus est in oppido Cuet, in Gallia, anno 1803; inter clericos adscriptus,
    munus pastorale per paucos annos exercuit. Societatem Maríæ ingressus, ad
    evangelizandam Oceaniam profectus est. Multis difficultatibus præpeditus,
    nonnullos tamen ad fidem convertit, quare a sicariis in odium fidei occisus
    est in insula Futuna anno 1841.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart10">mtp</a>
      vel de Communi pastorum: pro missionariis
      <a class="boton" href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>.</span>
  </div>
</div>
<div class="latin hijo hijo_77" ontouchend="cambialengua(this)">
  <h4>Collecta</h4>
</div>
<div class="latin hijo hijo_78" ontouchend="cambialengua(this)">
  Deus, qui ad dilatándam Ecclésiam tuam<br />beátum Petrum martýrio
  coronásti,<br />da nobis, in his paschálibus gáudiis,<br />ita Christi mórtui
  et resurgéntis mystéria frequentáre,<br />ut novitátis vitæ testes esse
  mereámur.<br />Per Dóminum.
</div>
<div class="latin hijo hijo_79" ontouchend="cambialengua(this)">
  <h4>Præfatio</h4>
</div>
<div class="latin hijo hijo_80">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_81">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_82" ontouchend="cambialengua(this)">
  <h2>
    Die 28 aprilis<br />S. Ludovici Maríæ Grignion de Montfort, presbyteri
  </h2>
  <div style="font-style: italic">
    Natus in vico Montfort in Britannia Minore et Parisiis sacerdotio initiatus,
    Ludovicus Maria Grignion, a Clemente Papa Undecimo missionarius apostolicus
    renuntiatus, partes Galliæ occidentales peragravit, evangelizando mysterium
    Sapientiæ æternæ, Christum incarnatum et crucifixum, viam sanctitatis ad
    Iesum per Mariam docendo, operi suo consocians presbyteros, fratres et, una
    cum beata Maria Ludovica Trichet, sorores. In civitate
    Saint-Laurent-sur-Sèvre, dioecesis Lucionensis, die 28 aprilis 1716 obiit,
    plurima relinquens scripta, præsertim de mariali spiritualitate.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past6">1</a>
      <a class="boton" href="m_estructura/comunes_votivas/m_estructura_comunes_past.html#past7">2</a>.</span>
  </div>
</div>
<div class="latin hijo hijo_83" ontouchend="cambialengua(this)">
  <h4>Collecta</h4>
</div>
<div class="latin hijo hijo_84" ontouchend="cambialengua(this)">
  Deus, qui gressus beáti Ludovíci Maríæ, presbýteri,<br />in viam salútis et
  dilectiónis Christi,<br />beáta Vírgine comitánte, dirígere voluísti,<br />da
  ut, eius exémplo,<br />tui amóris mystéria meditántes Ecclésiam tuam ædificáre
  indefésse studeámus.<br />Per Dóminum.
</div>
<div class="latin hijo hijo_85" ontouchend="cambialengua(this)">
  <span class="red">Vel: </span>
</div>
<div class="latin hijo hijo_86" ontouchend="cambialengua(this)">
  Omnípotens ætérne Deus, qui sanctum Ludovícum Maríam presbýterum<br />plenæ
  Christo Fílio tuo deditiónis per eius beátæ Matris manus<br />exímium testem
  et magístrum effecísti,<br />concéde nobis, ut, eándem spiritálem viam
  sectántes,<br />regnum tuum iúgiter exténdere valeámus.<br />Per Dóminum.
</div>
<div class="latin hijo hijo_87" ontouchend="cambialengua(this)">
  <h4>Præfatio</h4>
</div>
<div class="latin hijo hijo_88">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_89" ontouchend="cambialengua(this)">
  <h2>
    Die 29 aprilis<br />S. Catharinæ Senensis, virginis et Ecclesiæ doctoris
  </h2>
  <h3>Memoria</h3>
  <div style="font-style: italic">
    Nata est Senis anno 1347; iam puellula, ad meliora aspirans, sodalibus
    tertii Ordinis S. Dominici nomen dedit. Amore Dei et proximi flagrans, pacem
    et concordiam inter civitates firmavit, iura et libertatem Romani Pontificis
    strenue tuita est, et renovationem vitæ religiosæ promovit. Opera etiam
    dictavit sana doctrina et spiritali afflatu referta. Obiit anno 1380.
  </div>
</div>
<div class="latin hijo hijo_90" ontouchend="cambialengua(this)">
  <h4>Antiphona ad introitum<span class="alindcha"></span></h4>
</div>
<div class="latin hijo hijo_91" ontouchend="cambialengua(this)">
  Hæc est virgo sápiens, et una de número prudéntum, quæ óbviam Christo cum
  lámpade accénsa éxiit, allelúia.
</div>
<div class="latin hijo hijo_92" ontouchend="cambialengua(this)">
  <h4>Collecta</h4>
</div>
<div class="latin hijo hijo_93" ontouchend="cambialengua(this)">
  Deus, qui beátam Catharínam<br />in contemplatióne domínicæ passiónis<br />et
  in Ecclésiæ tuæ servítio divíno amóre flagráre fecísti,<br />ipsíus
  intercessióne concéde,<br />ut pópulus tuus, Christi mystério sociátus,<br />in
  eius glóriæ revelatióne semper exsúltet.<br />Qui tecum.
</div>
<div class="latin hijo hijo_94" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_95" ontouchend="cambialengua(this)">
  Súscipe, Dómine,<br />quam in beátæ Catharínæ commemoratióne offérimus hóstiam
  salutárem,<br />ut, illíus mónitis erudíti,<br />tibi vero Deo fervéntius
  grátias ágere valeámus.<br />Per Christum.
</div>
<div class="latin hijo hijo_96" ontouchend="cambialengua(this)">
  <h4>Præfatio</h4>
</div>
<div class="latin hijo hijo_97">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_98" ontouchend="cambialengua(this)">
  <h4>Antiphona ad communionem<span class="alindcha">Cf. 1 Io 1, 7</span></h4>
</div>
<div class="latin hijo hijo_99" ontouchend="cambialengua(this)">
  Si in luce ambulámus, sicut Deus est in luce, societátem habémus ad ínvicem,
  et sanguis Iesu Christi, Fílii eius, emúndat nos ab omni peccáto, allelúia.
</div>
<div class="latin hijo hijo_100" ontouchend="cambialengua(this)">
  <h4>Post communionem</h4>
</div>
<div class="latin hijo hijo_101" ontouchend="cambialengua(this)">
  Æternitátem nobis, Dómine, cónferat, qua pasti sumus,<br />mensa cæléstis,<br />quæ
  beátæ Catharínæ vitam étiam áluit temporálem.<br />Per Christum.
</div>
<div class="latin hijo hijo_102" ontouchend="cambialengua(this)">
  <h2>Die 30 aprilis<br />S. Pii V, papæ</h2>
  <div style="font-style: italic">
    Natus est prope Alexandriam, in Italia, anno 1504. Inter Fratres
    Prædicatores adscriptus, theologiam docuit. Episcopus et cardinalis creatus,
    ad Petri cathedram evectus est anno 1566. Reformationem Ecclesiæ, a concilio
    Tridentino incœptam, strenue prosecutus est, propagationem fidei promovit et
    divinum cultum instauravit. Mortuus est die 1 maii anni 1572.
  </div>
  <div>
    <span class="red">De Communi pastorum:
      <a class="boton" href="m_estructura/comunes_votivas/m_estructura_comunes_past.html#past1">1</a>
      <a class="boton" href="m_estructura/comunes_votivas/m_estructura_comunes_past.html#past2">2</a>.</span>
  </div>
</div>
<div class="latin hijo hijo_103" ontouchend="cambialengua(this)">
  <h4>Collecta</h4>
</div>
<div class="latin hijo hijo_104" ontouchend="cambialengua(this)">
  Deus, qui in Ecclésia tua<br />beátum Pium papam ad fidem tuéndam<br />ac te
  dígnius coléndum próvidus excitásti,<br />da nobis, ipso intercedénte, vívida
  fide ac fructuósa caritáte<br />mysteriórum tuórum esse partícipes.<br />Per
  Dóminum.
</div>
<div class="latin hijo hijo_105" ontouchend="cambialengua(this)">
  <h4>Præfatio</h4>
</div>
<div class="latin hijo hijo_106">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
