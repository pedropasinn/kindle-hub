<div class="latin hijo hijo_1" ontouchend="cambialengua(this)">
  <h2>Die 2 februarii<br />IN PRÆSENTATIONE DOMINI</h2>
  <h3>Festum</h3>
</div>
<div class="latin hijo hijo_2" ontouchend="cambialengua(this)">
  <p>
    <span class="red">De benedictione et processione candelarum.</span>
  </p>

  <h4>Forma prior: Processio</h4>
  <p>
    <span>1. </span><span class="red">Hora competenti fit collecta in ecclesia minore vel in alio loco apto
      extra ecclesiam, ad quam processio tendit. Fideles tenent in manibus
      candelas non accensas.
    </span>
  </p>
  <p>
    <span>2. </span><span class="red">Accedit sacerdos cum ministris, indutus paramentis albis sicut ad Missam;
      sed pro casula sacerdos sumere potest pluviale, quod deponit, expleta
      processione.
    </span>
  </p>
  <p>
    <span>3. </span><span class="red">Dum accenduntur candelæ, cantatur antiphona </span><span>Ecce Dóminus noster </span><span class="red">*</span><span> cum virtúte véniet, ut illúminet</span>
    <span>óculos servórum suórum, allelúia. </span><span class="red">vel alius cantus aptus. </span>
  </p>
  <p>
    <span>4. </span><span class="red">Sacerdos, cantu absoluto, ad populum conversus dicit: </span><span>In nómine Patris, et Fílii, et Spíritus Sancti</span><span class="red">. Postea populum de more salutat, ac deinde introductoriam monitionem
      profert, qua fideles ad celebrandum ritum huius festi actuose et conscie
      invitantur, his vel similibus verbis:
    </span>
  </p>
  <p>
    <span>Fratres caríssimi: Ante dies quadragínta celebrávimus cum gáudio festum
      Nativitátis Dómini. Hódie vero occúrrit dies ille beátus, quo Iesus a
      María et Ioseph præsentátus est in templo, extérius quidem legem implens,
      rerum veritáte autem occúrrens pópulo suo credénti. Spíritu Sancto
      impúlsi, in templum venérunt beáti illi senes et cognovérunt Dóminum eódem
      Spíritu illumináti, et conféssi sunt eum in exsultatióne. Ita et nos,
      congregáti in unum per Spíritum Sanctum, procedámus ad domum Dei óbviam
      Christo. Inveniémus eum et cognoscémus in fractióne panis, donec véniat
      maniféstus in glória.
    </span>
  </p>
  <p>
    <span>5. </span><span class="red">Post monitionem sacerdos benedicit candelas, dicens, extensis manibus:
    </span>
  </p>
  <p><span>Orémus. </span></p>
  <p>
    <span>Deus, omnis lúminis fons et orígo, qui iusto Simeóni Lumen ad
      revelatiónem géntium hódie demonstrásti, te súpplices deprecámur, ut hos
      céreos sanctificáre tua </span><span class="cruzroja">✠</span><span>
      benedictióne dignéris, tuæ plebis vota suscípiens, quæ ad tui nóminis
      laudem eos gestatúra concúrrit, quátenus per virtútum sémitam ad lucem
      indeficiéntem perveníre mereátur. Per Christum Dóminum nostrum.
    </span>
  </p>
  <p><span class="red">R/.</span>&nbsp;<span>Amen. </span></p>
  <p><span class="red">Vel: </span></p>
  <p>
    <span>Deus, lumen verum, ætérnæ lucis propagátor et auctor, córdibus infúnde
      fidélium perpétui lúminis claritátem, ut, quicúmque in templo sancto tuo
      splendóre præséntium lúminum adornántur, ad lumen glóriæ tuæ felíciter
      váleant perveníre. Per Christum Dóminum nostrum.
    </span>
  </p>
  <p><span class="red">R/.</span>&nbsp;<span>Amen. </span></p>
  <p>
    <span class="red">Et aspergit candelas aqua benedicta, nihil dicens, incensumque imponit ad
      processionem.
    </span>
  </p>
  <p>
    <span>6. </span><span class="red">Tunc sacerdos accipit a diacono vel ministro candelam accensam sibi
      præparatam et incipit processio, clamante diacono (</span><span style="color: red">vel, eo deficiente, ipso sacerdote</span><span class="red">)</span><span style="color: red">: </span>
  </p>
  <p><span>Procedámus in pace ad occurréndum Dómino. </span></p>
  <p><span class="red">Vel: </span></p>
  <p><span>Procedámus in pace. </span></p>
  <p><span class="red">Quo in casu omnes respondent: </span></p>
  <p><span>In nómine Christi. Amen. </span></p>
  <p>
    <span>7. </span><span class="red">Omnes candelas accensas gestant. Progrediente processione cantatur una
      alterave ex antiphonis quæ sequuntur, scilicet antiphona </span><span>Lumen ad revelatiónem</span><span class="red"> cum cantico (</span><span style="color: red">Lc 2, 29-32</span><span class="red">)</span><span class="red">vel antiphona </span><span>Adórna</span><span class="red"> vel alius cantus aptus: </span>
  </p>
  <p align="left"><span class="red">I</span></p>
  <p align="left">
    <span class="red">Ant. </span><span>Lumen ad revelatiónem géntium, et glóriam plebis tuæ Israel. Nunc
      dimíttis servum tuum, Dómine, secúndum verbum tuum in pace.
    </span>
  </p>
  <p align="left">
    <span class="red">Ant. </span><span>Lumen ad revelatiónem géntium. Quia vidérunt óculi mei salutáre tuum.
    </span>
  </p>
  <p align="left">
    <span class="red">Ant. </span><span>Lumen ad revelatiónem géntium. Quod parásti ante fáciem ómnium populórum.
    </span>
  </p>
  <p align="left">
    <span class="red">Ant. </span><span>Lumen ad revelatiónem géntium. </span>
  </p>
  <p align="left"><span class="red">II</span></p>
  <p align="left">
    <span class="red">Ant. </span><span>Adórna thálamum tuum, Sion, et súscipe Regem Christum: ampléctere Maríam,
      quæ est cæléstis porta: ipsa enim portat Regem glóriæ novi lúminis:
      subsístit Virgo, addúcens mánibus Fílium ante lucíferum génitum: quem
      accípiens Símeon in ulnas suas, prædicávit pópulis, Dóminum eum esse vitæ
      et mortis, et Salvatórem mundi.
    </span>
  </p>
  <p>
    <span>8. </span><span class="red">Ingrediente processione in ecclesiam, cantatur introitus Missæ. Sacerdos,
      cum ad altare pervenerit, illud veneratur et, pro opportunitate, incensat.
      Deinde pergit ad sedem, ubi, deposito pluviali, si illud adhibuit in
      processione, et assumpta casula, post cantatum hymnum </span><i>Gloria in excelsis</i><span class="red">, dicit de more collectam. Missa prosequitur modo consueto.
    </span>
  </p>
</div>
<div class="latin hijo hijo_3" ontouchend="cambialengua(this)">
  <h4><span>Forma altera: Introitus sollemnis</span></h4>
  <p>
    <span>9. </span><span class="red">Sicubi processio fieri nequit, fideles congregantur in ecclesia, candelas
      in manibus tenentes. Sacerdos, indutus sacris vestibus pro Missa coloris
      albi, cum ministris et aliqua deputatione fidelium accedit ad locum aptum,
      vel ante portam vel in ipsa ecclesia, ubi saltem magna pars fidelium ritum
      commode participare possit.
    </span>
  </p>
  <p>
    <span>10. </span><span class="red">Cum sacerdos ad locum pro benedictione candelarum statutum pervenerit,
      accenduntur candelæ, dum canitur antiphona </span><span>Ecce Dóminus </span><span class="red">(</span><span class="red">n. </span><span>3 </span><span class="red">)</span><span style="color: red">vel alius cantus aptus. </span>
  </p>
  <p>
    <span>11. </span><span class="red">Deinde sacerdos, post salutationem et monitionem, benedicit candelas, ut
      supra nn. </span><span>45</span><span class="red">; et fit processio ad altare, cum cantu (</span><span class="red">nn. </span><span>67 </span><span class="red">). Ad Missam ea servantur quæ supra n. </span><span>8</span><span class="red"> indicantur. </span>
  </p>
  <p style="margin-top: 6pt; margin-left: 0cm; mso-outline-level: 1">
    <span>Ad Missam</span>
  </p>
</div>
<div class="latin hijo hijo_4" ontouchend="cambialengua(this)">
  <h4>Antiphona ad introitum<span class="alindcha">Cf. Ps 47, 10-11</span></h4>
</div>
<div class="latin hijo hijo_5" ontouchend="cambialengua(this)">
  Suscépimus, Deus, misericórdiam tuam in médio templi tui.
  <br />Secúndum nomen tuum, Deus, ita et laus tua in fines terræ;
  <br />iustítia plena est déxtera tua.
</div>
<div class="latin hijo hijo_6" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">. </span>
</div>
<div class="latin hijo hijo_7" ontouchend="cambialengua(this)">
  <h4>Collecta</h4>
</div>
<div class="latin hijo hijo_8" ontouchend="cambialengua(this)">
  Omnípotens sempitérne Deus, <br />maiestátem tuam súpplices exorámus,
  <br />ut, sicut Unigénitus Fílius tuus hodiérna die <br />cum nostræ carnis
  substántia in templo est præsentátus, <br />ita nos fácias purificátis tibi
  méntibus præsentári. <br />Per Dóminum.
</div>
<div class="latin hijo hijo_9" ontouchend="cambialengua(this)">
  <span class="red">Quando hoc festum incidit in dominicam, dicitur </span><span>Credo</span><span class="red">. </span>
</div>
<div class="latin hijo hijo_10" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_11" ontouchend="cambialengua(this)">
  Gratum tibi sit, Dómine, quǽsumus, <br />exsultántis Ecclésiæ munus oblátum,
  <br />qui Unigénitum Fílium tuum voluísti Agnum immaculátum <br />tibi offérri
  pro sǽculi vita. <br />Qui vivit et regnat in sǽcula sæculórum.
</div>
<div class="latin hijo hijo_12" ontouchend="cambialengua(this)">
  <h4>Præfatio</h4>
  <span class="red">Præfatio: De mysterio Præsentationis Domini. </span>
  <br />
  <p>
    Vere dignum et iustum est, <br />æquum et salutáre, <br />nos tibi semper et
    ubíque grátias ágere: <br />Dómine, sancte Pater, <br />omnípotens ætérne
    Deus:
  </p>
  <p>
    Quia coætérnus hódie in templo <br />tuus Fílius præsentátus <br />glória
    Israel et lumen géntium <br />a Spíritu declarátur.
  </p>
  <p>
    Unde et nos, <br />Salutári tuo in gáudiis occurréntes, <br />cum Angelis et
    Sanctis te laudámus, <br />sine fine dicéntes:
  </p>
</div>
<div class="latin hijo hijo_13" ontouchend="cambialengua(this)">
  <h4>Antiphona ad communionem<span class="alindcha">Lc 2, 30-31</span></h4>
</div>
<div class="latin hijo hijo_14" ontouchend="cambialengua(this)">
  Vidérunt óculi mei salutáre tuum, <br />quod parásti ante fáciem ómnium
  populórum.
</div>
<div class="latin hijo hijo_15" ontouchend="cambialengua(this)">
  <h4>Post communionem</h4>
</div>
<div class="latin hijo hijo_16" ontouchend="cambialengua(this)">
  Per hæc sancta quæ súmpsimus, Dómine, <br />pérfice in nobis grátiam tuam, qui
  exspectatiónem Simeónis implésti, <br />ut, sicut ille mortem non vidit
  <br />nisi prius Christum suscípere mererétur, <br />ita et nos, in occúrsum
  Dómini procedéntes, <br />vitam obtineámus ætérnam. <br />Per Christum.
</div>
<div class="latin hijo hijo_17" ontouchend="cambialengua(this)">
  <h2>Die 3 februarii<br />S. Blasii, episcopi et martyris</h2>
  <div style="font-style: italic">
    Episcopus fuit Sebasteæ in Armenia sæculo IV. Eius cultus medio ævo per
    totam Ecclesiam diffusus est.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart6">1</a>
      <a class="boton" href="m_estructura/comunes_votivas/m_estructura_comunes_mart.html#mart7">2</a>,
      vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_18" ontouchend="cambialengua(this)">
  <h4>Collecta</h4>
</div>
<div class="latin hijo hijo_19" ontouchend="cambialengua(this)">
  Exáudi, Dómine, pópulum tuum, <br />cum beáti Blásii mártyris patrocínio
  supplicántem, <br />ut et temporális vitæ nos tríbuas pace gaudére, <br />et
  ætérnæ reperíre subsídium. <br />Per Dóminum.
</div>
<div class="latin hijo hijo_20" ontouchend="cambialengua(this)">
  <h4>Præfatio</h4>
</div>
<div class="latin hijo hijo_21">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a>
    <br />
  </div>
</div>
<div class="latin hijo hijo_22">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_23" ontouchend="cambialengua(this)">
  <h2>Die 3 februarii<br />S. Ansgarii, episcopi</h2>
  <div style="font-style: italic">
    Natus est in Gallia initio sǽculi IX et in monasterio Corbeiensi educatus.
    Anno 826 Daniam petiit ad fidem prædicandam, sed parvo cum fructu; tamen
    meliorem sortem habuit in Suecia. Episcopus Hamburgi electus et a Gregorio
    IV confirmatus, legatus deputatus est pro Dania et Suecia. Multas sustinuit
    difficultates in opere evangelizationis, sed forti animo eas superavit.
    Mortuus est anno 865.
  </div>
  <div>
    <span class="red">De Communi pastorum: pro missionariis<a
        class="boton"
        href="m_estructura/comunes_votivas/m_estructura_comunes_past.html#past10">1</a>
      <a class="boton" href="m_estructura/comunes_votivas/m_estructura_comunes_past.html#past11">2</a>
      <a class="boton" href="m_estructura/comunes_votivas/m_estructura_comunes_past.html#past12">3</a>,
      vel pro episcopo:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_24" ontouchend="cambialengua(this)">
  <h4>Collecta</h4>
</div>
<div class="latin hijo hijo_25" ontouchend="cambialengua(this)">
  Deus, qui ad multas illuminándas gentes <br />beátum Ansgárium epíscopum
  míttere voluísti, <br />eius nobis intercessióne concéde, <br />ut in tuæ
  veritátis luce iúgiter ambulémus. <br />Per Dóminum.
</div>
<div class="latin hijo hijo_26" ontouchend="cambialengua(this)">
  <h4>Præfatio</h4>
</div>
<div class="latin hijo hijo_27">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_28" ontouchend="cambialengua(this)">
  <h4>Præfatio</h4>
</div>
<div class="latin hijo hijo_29">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_30" ontouchend="cambialengua(this)">
  <h2>Die 5 februarii<br />S. Agathæ, virginis et martyris</h2>
  <h3>Memoria</h3>
  <div style="font-style: italic">
    Martyrium subiit Catanæ in Sicilia, probabiliter in persecutione Decii. Eius
    cultus iam ab antiquo per totam Ecclesiam diffusus est eiusque nomen in
    Canonem Romanum insertum.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart13">vm</a>, vel de Communi virginum:
      <a class="boton" href="m_estructura/comunes_votivas/m_estructura_comunes_virg.html#virg1">1</a>
      <a class="boton" href="m_estructura/comunes_votivas/m_estructura_comunes_virg.html#virg2">2</a>
      <a class="boton" href="m_estructura/comunes_votivas/m_estructura_comunes_virg.html#virg3">3</a>.</span>
  </div>
</div>
<div class="latin hijo hijo_31" ontouchend="cambialengua(this)">
  <h4>Collecta</h4>
</div>
<div class="latin hijo hijo_32" ontouchend="cambialengua(this)">
  Indulgéntiam nobis, quǽsumus, Dómine, <br />beáta Agatha virgo et martyr
  implóret, <br />quæ tibi grata semper éxstitit <br />et virtúte martýrii et
  mérito castitátis. <br />Per Dóminum.
</div>
<div class="latin hijo hijo_33" ontouchend="cambialengua(this)">
  <h4>Præfatio</h4>
</div>
<div class="latin hijo hijo_34">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a>
    <br />
  </div>
</div>
<div class="latin hijo hijo_35">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_36" ontouchend="cambialengua(this)">
  <h2>Die 6 februarii<br />Ss. Pauli Miki et sociorum, martyrum</h2>
  <h3>Memoria</h3>
  <div style="font-style: italic">
    Paulus in Iaponia natus est annis 1564/1566. Societatem Iesu ingressus, apud
    cives magno cum fructu Evangelium prædicavit. Ingravescente persecutione
    contra catholicos, una cum viginti quinque aliis comprehensus est. Aspera
    ludibria perpessi, tandem in urbem Nagasaki deducti, cruci affixi sunt anno
    1597, pridie huius diei.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart1">1</a>
      <a class="boton" href="m_estructura/comunes_votivas/m_estructura_comunes_mart.html#mart2">2</a>
      <a class="boton" href="m_estructura/comunes_votivas/m_estructura_comunes_mart.html#mart3">3</a>
      <a class="boton" href="m_estructura/comunes_votivas/m_estructura_comunes_mart.html#mart4">4</a>
      <a class="boton" href="m_estructura/comunes_votivas/m_estructura_comunes_mart.html#mart5">5</a>.</span>
  </div>
</div>
<div class="latin hijo hijo_37" ontouchend="cambialengua(this)">
  <h4>Collecta</h4>
</div>
<div class="latin hijo hijo_38" ontouchend="cambialengua(this)">
  Deus, ómnium fortitúdo sanctórum, <br />qui beátos mártyres Paulum eiúsque
  sócios <br />per crucem ad vitam vocáre dignátus es,
  <br />
  præsta, quǽsumus,ut, eórum intercessióne, <br />fidem quam profitémur
  <br />usque ad mortem fórtiter teneámus. <br />Per Dóminum.
</div>
<div class="latin hijo hijo_39" ontouchend="cambialengua(this)">
  <h4>Præfatio</h4>
</div>
<div class="latin hijo hijo_40">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a>
    <br />
  </div>
</div>
<div class="latin hijo hijo_41" ontouchend="cambialengua(this)">
  <h2>Die 8 februarii<br />S. Hieronymi Emiliani</h2>
  <div style="font-style: italic">
    Natus est Venetiis anno 1486; vitam militarem amplexus, eam postea dimisit,
    et adiuvandis pauperibus se consecravit, bona etiam propria illis
    distribuens. Ordinem Clericorum Regularium a Somasca instituit ad pueros
    orphanos et pauperes sublevandos. Mortuus est Somascæ, in territorio
    Bergomensi, anno 1537.
  </div>
  <div>
    <span class="red">De Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct13">pro educatoribus</a>
      .</span>
  </div>
</div>
<div class="latin hijo hijo_42" ontouchend="cambialengua(this)">
  <h4>Collecta</h4>
</div>
<div class="latin hijo hijo_43" ontouchend="cambialengua(this)">
  Deus, Pater misericordiárum, <br />qui beátum Hierónymum adiutórem et patrem
  órphanis providísti, <br />eius nobis intercessióne concéde, <br />ut spíritum
  adoptiónis, quo fílii tui nominámur et sumus, <br />fidéliter custodiámus.
  <br />Per Dóminum.
</div>
<div class="latin hijo hijo_44" ontouchend="cambialengua(this)">
  <h4>Præfatio</h4>
</div>
<div class="latin hijo hijo_45">
  <div class="indicepref red">De sanctis</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf052"
      class="enlacepref">... Qui in Sanctórum concílio celebráris,...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf053"
      class="enlacepref">... Tu enim Sanctórum tuórum confessióne...</a>
    <br />
  </div>
</div>
<div class="latin hijo hijo_46" ontouchend="cambialengua(this)">
  <h2>Die 8 februarii<br />S. Iosephinæ Bakhita, virginis</h2>
  <div style="font-style: italic">
    Nata est in regione <i>Darfur</i> Sudaniæ prope vicum
    <i>Jebel Agilere</i> circa annum 1868. Adhuc puellula rapta et pluries in
    mercatibus servorum vendita, crudelem servitutem passa est. Demum liberata,
    Venetiis <i>(Venezia)</i> christiana et religiosa apud Filias Caritatis
    Canossianas facta est ac reliquam vitam in urbe <i>Schio</i> in agro
    Vicentino Italiæ ómnibus suppeditans degit, ubi mortem obiit anno 1947.
  </div>
  <div>
    <span class="red">De Communi virginum:
      <a class="boton" href="m_estructura/comunes_votivas/m_estructura_comunes_virg.html#virg1">1</a>
      <a class="boton" href="m_estructura/comunes_votivas/m_estructura_comunes_virg.html#virg2">2</a>
      <a class="boton" href="m_estructura/comunes_votivas/m_estructura_comunes_virg.html#virg3">3</a>.</span>
  </div>
</div>
<div class="latin hijo hijo_47" ontouchend="cambialengua(this)">
  <h4>Collecta</h4>
</div>
<div class="latin hijo hijo_48" ontouchend="cambialengua(this)">
  Deus, qui beátam Iosephínam a servitúte abiécta <br />ad dignitátem fíliæ tuæ
  et Christi sponsæ adduxísti, <br />da nobis, quǽsumus, eius exémplo,
  <br />Dóminum Iesum crucifíxum constánti dilectióne proséqui <br />et in
  caritáte ad misericórdiam propénsos perseveráre. <br />Per Dóminum.
</div>
<div class="latin hijo hijo_49" ontouchend="cambialengua(this)">
  <h4>Præfatio</h4>
</div>
<div class="latin hijo hijo_50">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_51" ontouchend="cambialengua(this)">
  <h2>Die 10 februarii<br />S. Scholasticæ, virginis</h2>
  <h3>Memoria</h3>
  <div style="font-style: italic">
    Soror sancti Benedicti, nata est Nursiæ in Umbria, circa annum 480. Una cum
    fratre Deo se devovit eumque secuta est Casinum, ubi mortua est circa annum
    547.
  </div>
  <div>
    <span class="red">De Communi virginum:
      <a class="boton" href="m_estructura/comunes_votivas/m_estructura_comunes_virg.html#virg1">1</a>
      <a class="boton" href="m_estructura/comunes_votivas/m_estructura_comunes_virg.html#virg2">2</a>
      <a class="boton" href="m_estructura/comunes_votivas/m_estructura_comunes_virg.html#virg3">3</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct9">pro moniali</a>.</span>
  </div>
</div>
<div class="latin hijo hijo_52" ontouchend="cambialengua(this)">
  <h4>Collecta</h4>
</div>
<div class="latin hijo hijo_53" ontouchend="cambialengua(this)">
  Beátæ Scholásticæ vírginis memóriam recoléntes, <br />quǽsumus, Dómine, ut,
  eius exémplo, <br />tibi intemeráta caritáte serviámus <br />et felíces
  obtineámus tuæ dilectiónis efféctus. <br />Per Dóminum.
</div>
<div class="latin hijo hijo_54" ontouchend="cambialengua(this)">
  <h4>Præfatio</h4>
</div>
<div class="latin hijo hijo_55">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_56" ontouchend="cambialengua(this)">
  <h2>Die 11 februarii<br />Beatæ Maríæ Virginis de Lourdes</h2>
  <div style="font-style: italic">
    Anno 1858, Virgo Maria immaculata se manifestavit Bernardæ Soubirous, prope
    Lapurdum in Gallia, intra cavernam «de Massabielle». Per hanc humilem
    puellam, Maria peccatores vocat ad conversionem, in Ecclesia excitans magnum
    zelum orationis et caritatis, præsertim ad infirmorum pauperumque servitium.
  </div>
  <div>
    <span class="red">De Communi beatæ Maríæ Virginis:
      <a class="boton" href="m_estructura/comunes_votivas/m_estructura_comunes_bmv.html#bmv1">1</a>
      <a class="boton" href="m_estructura/comunes_votivas/m_estructura_comunes_bmv.html#bmv2">2</a>
      <a class="boton" href="m_estructura/comunes_votivas/m_estructura_comunes_bmv.html#bmv3">3</a><a class="boton" href="m_estructura/comunes_votivas/m_estructura_comunes_bmv.html#bmv4">4</a>
      <a class="boton" href="m_estructura/comunes_votivas/m_estructura_comunes_bmv.html#bmv5">5</a>
      <a class="boton" href="m_estructura/comunes_votivas/m_estructura_comunes_bmv.html#bmv6">6</a><a class="boton" href="m_estructura/comunes_votivas/m_estructura_comunes_bmv.html#bmv7">7</a>
      <a class="boton" href="m_estructura/comunes_votivas/m_estructura_comunes_bmv.html#bmv8">8</a>.</span>
  </div>
</div>
<div class="latin hijo hijo_57" ontouchend="cambialengua(this)">
  <h4>Collecta</h4>
</div>
<div class="latin hijo hijo_58" ontouchend="cambialengua(this)">
  Concéde, miséricors Deus, <br />fragilitáti nostræ præsídium, <br />ut, qui
  immaculátæ Dei Genetrícis memóriam ágimus, <br />intercessiónis eius auxílio,
  <br />a nostris iniquitátibus resurgámus. <br />Per Dóminum.
</div>
<div class="latin hijo hijo_59" ontouchend="cambialengua(this)">
  <h4>Præfatio</h4>
</div>
<div class="latin hijo hijo_60">
  <div class="indicepref red">De Beata Maria Virgine</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf043"
      class="enlacepref">... Et te in beátæ Maríæ semper Vírginis...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf044"
      class="enlacepref">... Vere namque in omnes terræ fines magna...</a>
    <br />
  </div>
</div>
<div class="latin hijo hijo_61" ontouchend="cambialengua(this)">
  <h2>Die 14 februarii<br />Ss. Cyrilli, monachi, et Methodii, episcopi</h2>
  <h3>Memoria</h3>
  <div style="font-style: italic">
    Thessalonicæ natus, Cyrillus optime eruditus est Constantinopoli. Cum fratre
    Methodio in Moraviam se contulit ad fidem prædicandam. Textus liturgicos
    ambo paraverunt lingua slavica, typis «cyrillicis» postea sic dictis
    conscriptos. Romam cum essent vocati, ibi Cyrillus mortuus est die 14
    februarii anno 869, Methodius vero episcopus creatus, qui deinde in
    Pannoniam se contulit, quam indefesse evangelizavit. Multa perpessus est ab
    invidis, sed a Pontificibus Romanis adiutus est. Mortem obiit die 6 aprilis
    anno 885 Velahradii in Cecoslovachia.
  </div>
</div>
<div class="latin hijo hijo_62" ontouchend="cambialengua(this)">
  <h4>Antiphona ad introitum<span class="alindcha"></span></h4>
</div>
<div class="latin hijo hijo_63" ontouchend="cambialengua(this)">
  Isti sunt viri sancti facti amíci Dei, divínæ veritátis præcónio gloriósi.
</div>
<div class="latin hijo hijo_64" ontouchend="cambialengua(this)">
  <h4>Collecta</h4>
</div>
<div class="latin hijo hijo_65" ontouchend="cambialengua(this)">
  Deus, <br />qui per beátos fratres Cyríllum et Methódium Slavóniæ gentes
  illuminásti, <br />da córdibus nostris tuæ doctrínæ verba percípere,
  <br />nosque pérfice pópulum in vera fide et recta confessióne concórdem.
  <br />Per Dóminum.
</div>
<div class="latin hijo hijo_66" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_67" ontouchend="cambialengua(this)">
  Réspice, Dómine, múnera <br />quæ in commemoratióne beatórum Cyrílli et
  Methódii maiestáti tuæ deférimus, <br />et præsta, <br />ut signum fiant
  humanitátis novæ <br />in dilectióne caritátis tibi reconciliátæ. <br />Per
  Christum.
</div>
<div class="latin hijo hijo_68" ontouchend="cambialengua(this)">
  <h4>Præfatio</h4>
</div>
<div class="latin hijo hijo_69">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_70" ontouchend="cambialengua(this)">
  <h4>Antiphona ad communionem<span class="alindcha">Cf. Mc 16, 20</span></h4>
</div>
<div class="latin hijo hijo_71" ontouchend="cambialengua(this)">
  Profécti sunt discípuli Evangélium prædicántes, <br />Dómino cooperánte et
  sermónem confirmánte, <br />sequéntibus signis.
</div>
<div class="latin hijo hijo_72" ontouchend="cambialengua(this)">
  <h4>Post communionem</h4>
</div>
<div class="latin hijo hijo_73" ontouchend="cambialengua(this)">
  Deus, cunctárum Pater géntium, <br />qui nos de uno pane et uno Spíritu
  partícipes éfficis ac ætérni herédes convívii, <br />in hac festivitáte
  beatórum Cyrílli et Methódii benígnus concéde, <br />ut tuórum multitúdo
  filiórum, in eádem fide persevérans, <br />unánimis regnum iustítiæ et pacis
  ædíficet. <br />Per Christum.
</div>
<div class="latin hijo hijo_74" ontouchend="cambialengua(this)">
  <h2>Die 17 februarii<br />Ss. septem Fundatorum Ordinis Servorum B. M. V.</h2>
  <div style="font-style: italic">
    Septem viri Florentiæ nati, prius vitam eremiticam duxerunt in monte
    Senario, beatam Mariam Virginem præsertim venerantes. Per totam Tusciam
    deinde prædicantes, instituerunt Ordinem Servorum beatæ Maríæ Virginis, quem
    Sedes Apostolica anno 1304 approbavit. Eorum memoria hac die celebratur, qua
    S. Alexius Falconieri, unus ex septem, dicitur obiisse anno 1310.
  </div>
  <div>
    <span class="red">De Communi sanctorum: pro religiosis
      <a class="boton" href="m_estructura/comunes_votivas/m_estructura_comunes_sant.html#sanct10">1</a>
      <a class="boton" href="m_estructura/comunes_votivas/m_estructura_comunes_sant.html#sanct11">2</a>.</span>
  </div>
</div>
<div class="latin hijo hijo_75" ontouchend="cambialengua(this)">
  <h4>Collecta</h4>
</div>
<div class="latin hijo hijo_76" ontouchend="cambialengua(this)">
  Beatórum fratrum, Dómine, pietátem nobis benígnus infúnde,
  <br />qua et Dei Genetrícem sunt devotíssime veneráti, <br />et tuum ad te
  pópulum provexérunt. <br />Per Dóminum.
</div>
<div class="latin hijo hijo_77" ontouchend="cambialengua(this)">
  <h4>Præfatio</h4>
</div>
<div class="latin hijo hijo_78">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_79" ontouchend="cambialengua(this)">
  <h2>Die 21 februarii<br />S. Petri Damiani, episcopi et Ecclesiæ doctoris</h2>
  <div style="font-style: italic">
    Natus est Ravennæ anno 1007; studiis absolutis, munus docendi suscepit, sed
    statim dimisit et eremum Fontis Avellanæ intravit; ubi, prior electus, vitam
    religiosam promovit strenue, quod etiam in aliis regionibus Italiæ fecit.
    Temporibus calamitosis Pontifices romanos adiuvit opera, scriptis,
    legationibus in Ecclesiæ reformatione provehenda. A Stephano IX cardinalis
    et episcopus Ostiensis creatus, mortuus est anno 1072 et statim ut sanctus
    excultus.
  </div>
  <div>
    <span class="red">De Communi doctorum Ecclesiæ
      <a class="boton" href="m_estructura/comunes_votivas/m_estructura_comunes_doct.html#doct1">1</a>
      <a class="boton" href="m_estructura/comunes_votivas/m_estructura_comunes_doct.html#doct2">2</a>,
      vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_80" ontouchend="cambialengua(this)">
  <h4>Collecta</h4>
</div>
<div class="latin hijo hijo_81" ontouchend="cambialengua(this)">
  Concéde nos, quǽsumus, omnípotens Deus, <br />beáti Petri epíscopi mónita et
  exémpla sectári, <br />ut, Christo nihil præponéntes <br />et Ecclésiæ tuæ
  servítio semper inténti, <br />ad ætérnæ lucis gáudia perducámur. <br />Per
  Dóminum.
</div>
<div class="latin hijo hijo_82" ontouchend="cambialengua(this)">
  <h4>Præfatio</h4>
</div>
<div class="latin hijo hijo_83">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_84" ontouchend="cambialengua(this)">
  <h2>Die 22 februarii<br />CATHEDRÆ S. PETRI, APOSTOLI</h2>
  <h3>Festum</h3>
  <div style="font-style: italic">
    Festum Cathedræ Petri hac die iam a sæculo IV Romæ celebratum est, ad
    unitatem Ecclesiæ super Apostolum fundatæ significandam.
  </div>
</div>
<div class="latin hijo hijo_85" ontouchend="cambialengua(this)">
  <h4>Antiphona ad introitum<span class="alindcha">Lc 22, 32</span></h4>
</div>
<div class="latin hijo hijo_86" ontouchend="cambialengua(this)">
  Dicit Dóminus Simóni Petro: <br />Ego rogávi pro te, ut non defíciat fides
  tua, <br />et tu aliquándo convérsus confírma fratres tuos.
</div>
<div class="latin hijo hijo_87" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">. </span>
</div>
<div class="latin hijo hijo_88" ontouchend="cambialengua(this)">
  <h4>Collecta</h4>
</div>
<div class="latin hijo hijo_89" ontouchend="cambialengua(this)">
  Præsta, quǽsumus, omnípotens Deus, <br />ut nullis nos permíttas
  perturbatiónibus cóncuti, <br />quos in apostólicæ confessiónis petra
  solidásti. <br />Per Dóminum.
</div>
<div class="latin hijo hijo_90" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_91" ontouchend="cambialengua(this)">
  Ecclésiæ tuæ, quǽsumus, Dómine, <br />preces et hóstias benígnus admítte,
  <br />ut, beáto Petro pastóre, <br />ad ætérnam pervéniat hereditátem,
  <br />quo docénte fídei tenet integritátem. <br />Per Christum.
</div>
<div class="latin hijo hijo_92" ontouchend="cambialengua(this)">
  <h4>Præfatio</h4>
  <span class="red">Præfatio
    <a
      class="boton"
      href="m_estructura/prefacios/m_estructura_prefacios.html#pf050">I</a>
    de Apostolis.</span>
</div>
<div class="latin hijo hijo_93" ontouchend="cambialengua(this)">
  <h4>
    Antiphona ad communionem<span class="alindcha">Cf. Mt 16, 16. 18</span>
  </h4>
</div>
<div class="latin hijo hijo_94" ontouchend="cambialengua(this)">
  Dixit Petrus ad Iesum: Tu es Christus, Fílius Dei vivi.
  <br />Respondit Iesus: Tu es Petrus, et super hanc petram ædificábo Ecclésiam
  meam.
</div>
<div class="latin hijo hijo_95" ontouchend="cambialengua(this)">
  <h4>Post communionem</h4>
</div>
<div class="latin hijo hijo_96" ontouchend="cambialengua(this)">
  Deus, qui nos, beáti Petri apóstoli festivitátem celebrántes,
  <br />Christi Córporis et Sánguinis communióne vegetásti, <br />præsta,
  quǽsumus, ut hoc redemptiónis commércium <br />sit sacraméntum nobis unitátis
  et pacis. <br />Per Christum.
</div>
<div class="latin hijo hijo_97" ontouchend="cambialengua(this)">
  <span class="red">Adhiberi potest formula
    <a class="boton" href="../ordinario/bendiciones.html?parcial=14">benedictionis</a>
    sollemnis.</span>
</div>
<div class="latin hijo hijo_98" ontouchend="cambialengua(this)">
  <h2>Die 23 februarii<br />S. Polycarpi, episcopi et martyris</h2>
  <h3>Memoria</h3>
  <div style="font-style: italic">
    Polycarpus, discipulus Apostolorum et episcopus Smyrnensis, hospes Ignatii
    Antiocheni, Romam profectus est ad quæstionem de festo Paschatis cum Aniceto
    papa tractandam. Martyrium subiit circa annum 155, in stadio civitatis igne
    crematus.
  </div>
  <div>
    <span class="red">De Communi martyrum:
      <a class="boton" href="m_estructura/comunes_votivas/m_estructura_comunes_mart.html#mart6">1</a>
      <a class="boton" href="m_estructura/comunes_votivas/m_estructura_comunes_mart.html#mart7">2</a>,
      vel de Communi pastorum:
      <a class="boton" href="m_estructura/comunes_votivas/m_estructura_comunes_past.html#past3">1</a>
      <a class="boton" href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_99" ontouchend="cambialengua(this)">
  <h4>Collecta</h4>
</div>
<div class="latin hijo hijo_100" ontouchend="cambialengua(this)">
  Deus univérsæ creatúræ, <br />qui beátum Polycárpum epíscopum in númerum
  mártyrum dignátus es aggregáre, <br />eius nobis intercessióne concéde,
  <br />ut, cum illo partem cálicis Christi capiéntes, <br />per Spíritum
  Sanctum in vitam resurgámus ætérnam. <br />Per Dóminum.
</div>
<div class="latin hijo hijo_101" ontouchend="cambialengua(this)">
  <h4>Præfatio</h4>
</div>
<div class="latin hijo hijo_102">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a>
    <br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a>
    <br />
  </div>
</div>
<div class="latin hijo hijo_103">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_104" ontouchend="cambialengua(this)">
  <h4>Præfatio</h4>
</div>
<div class="latin hijo hijo_105">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_106" ontouchend="cambialengua(this)">
  <h2>
    Die 27 februarii<br />S. Gregorii Narecensis, abbatis et Ecclesiœ doctoris
  </h2>
  <div style="font-style: italic">
    Natus anno circiter 950 in historica Armenire regione Andzevatsik, in
    familia litterarum cultrice adolevit. Iuvenis monasterium Narecense, quod
    Anania, matris eius consobrinus, abbas regebat, ingressus est. In inclita
    schola monasterii versatus est ac ibi totam vitam suam, amore erga Virginem
    Mariam inflammatam, uti presbyter et abbas exegit, sanctitatis et mysticœ
    experientiœ fastigium attingens atque suam doctrinam variis in theologicis
    mysticisque operibus demonstrans. Anno 1003 prœclarum Librum Lamentationum
    exaravit et post circiter annos duos quievit.
  </div>
  <div>
    <span class="red">De Communi doctorum Ecclesiæ
      <a class="boton" href="m_estructura/comunes_votivas/m_estructura_comunes_doct.html#doct1">1</a>
      <a class="boton" href="m_estructura/comunes_votivas/m_estructura_comunes_doct.html#doct2">2</a>,
      vel de Communi sanctorum:
      <a class="boton" href="m_estructura/comunes_votivas/m_estructura_comunes_sant.html#sanct7">pro abbate</a>.</span>
  </div>
</div>
<div class="latin hijo hijo_107" ontouchend="cambialengua(this)">
  <h4>Collecta</h4>
</div>
<div class="latin hijo hijo_108" ontouchend="cambialengua(this)">
  Omnípotens sempitéme Deus,<br />
  qui sanctum Gregórium, magístrum et decus Arméni pópuli,<br />
  mystica doctrina imbúere dignátus es,<br />
  concéde nobis, ipso docénte,<br />
  artem tecum loquéndi apprehéndere<br />
  vitámque nostram Ecclésiœ sacraméntis constánter fulcíre.<br />Per Dóminum.
</div>
<div class="latin hijo hijo_109" ontouchend="cambialengua(this)">
  <h4>Præfatio</h4>
</div>
<div class="latin hijo hijo_110">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
