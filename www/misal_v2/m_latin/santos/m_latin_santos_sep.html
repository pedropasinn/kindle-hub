<div class="latin hijo hijo_1" ontouchend="cambialengua(this)">
  <h2>Die 3 septembris<br />S. Gregorii Magni, papæ et Ecclesiæ doctoris</h2>
  <h3>Memoria</h3>
  <div style="font-style: italic">
    Natus est Romæ circa annum 540. Cursum honorum ingressus, præfectus Urbis
    renuntiatus est. Vita monastica inita, diaconus ordinatus et munere legati
    Constantinopoli functus est. Anno 590, die 3 septembris, ad Petri cathedram
    evectus, verum pastorem se exhibuit in rebus gerendis, in pauperibus
    iuvandis, in fide propaganda vel firmanda. Multa etiam scripsit de re morali
    et theologica. Mortuus est anno 604, die 12 martii.
  </div>
</div>
<div class="latin hijo hijo_2" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_3" ontouchend="cambialengua(this)">
  Beátus Gregórius, in cáthedra Petri sublimátus, semper spéciem Dómini
  quærébat, atque in sollemnitáte illíus amóris habitábat.
</div>
<div class="latin hijo hijo_4" ontouchend="cambialengua(this)">
  <h4>Collecta</h4>
</div>
<div class="latin hijo hijo_5" ontouchend="cambialengua(this)">
  Deus, qui pópulis tuis indulgéntia cónsulis et amóre domináris, da spíritum
  sapiéntiæ, intercedénte beáto Gregório papa, quibus dedísti régimen
  disciplínæ, ut de proféctu sanctárum óvium fiant gáudia ætérna pastórum. Per
  Dóminum.
</div>
<div class="latin hijo hijo_6" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_7" ontouchend="cambialengua(this)">
  Annue nobis, quǽsumus, Dómine, ut, in celebratióne beáti Gregórii, hæc nobis
  prosit oblátio, quam immolándo totíus mundi tribuísti relaxári delícta. Per
  Christum.
</div>
<div class="latin hijo hijo_8" ontouchend="cambialengua(this)">
  <h4>Præfatio</h4>
</div>
<div class="latin hijo hijo_9">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_10" ontouchend="cambialengua(this)">
  <h4>Antiphona ad communionem<span class="alindcha">Cf. Lc 12, 42</span></h4>
</div>
<div class="latin hijo hijo_11" ontouchend="cambialengua(this)">
  Fidélis servus et prudens, quem constítuit Dóminus super famíliam suam, ut det
  illis in témpore trítici mensúram.
</div>
<div class="latin hijo hijo_12" ontouchend="cambialengua(this)">
  <h4>Post communionem</h4>
</div>
<div class="latin hijo hijo_13" ontouchend="cambialengua(this)">
  Quos Christo réficis pane vivo, eósdem édoce, Dómine, Christo magístro, ut in
  festivitáte beáti Gregórii tuam discant veritátem, et eam in caritáte
  operéntur. Per Christum.
</div>
<div class="latin hijo hijo_14" ontouchend="cambialengua(this)">
  <h2>Die 8 septembris<br />IN NATIVITATE BEATÆ MARIÆ VIRGINIS</h2>
  <h3>Festum</h3>
</div>
<div class="latin hijo hijo_15" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_16" ontouchend="cambialengua(this)">
  Cum iucunditáte Nativitátem beátæ Maríæ Vírginis celebrémus, ex qua ortus est
  sol iustítiæ, Christus Deus noster.
</div>
<div class="latin hijo hijo_17" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">.
  </span>
</div>
<div class="latin hijo hijo_18" ontouchend="cambialengua(this)">
  <h4>Collecta</h4>
</div>
<div class="latin hijo hijo_19" ontouchend="cambialengua(this)">
  Fámulis tuis, quǽsumus, Dómine, cæléstis grátiæ munus impertíre, ut, quibus
  beátæ Vírginis partus éxstitit salútis exórdium, Nativitátis eius festívitas
  pacis tríbuat increméntum. Per Dóminum.
</div>
<div class="latin hijo hijo_20" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_21" ontouchend="cambialengua(this)">
  Nativitátem beátæ Vírginis Maríæ cum gáudio recoléntes, tibi, Dómine, múnera
  nostra deférimus, et súpplices deprecámur, ut Fílii tui nobis succúrrat
  humánitas, qui ex eádem Vírgine carnem dignátus est suscípere. Qui vivit et
  regnat in sǽcula sæculórum.
</div>
<div class="latin hijo hijo_22" ontouchend="cambialengua(this)">
  <span class="red">Præfatio I de
    <a
      href="m_estructura/prefacios/m_estructura_prefacios.html#pf043"
      class="enlacepref">beata Maria Virgine</a>
    (</span><span> Et te in Nativitáte </span><span class="red">)</span>
</div>
<div class="latin hijo hijo_23" ontouchend="cambialengua(this)">
  <h4>
    Antiphona ad communionem<span class="alindcha">Is 7, 14; Mt 1, 21</span>
  </h4>
</div>
<div class="latin hijo hijo_24" ontouchend="cambialengua(this)">
  Ecce Virgo páriet Fílium, qui salvum fáciet pópulum suum a peccátis eórum.
</div>
<div class="latin hijo hijo_25" ontouchend="cambialengua(this)">
  <h4>Post communionem</h4>
</div>
<div class="latin hijo hijo_26" ontouchend="cambialengua(this)">
  Exsúltet Ecclésia tua, Dómine, quam sacris mystériis refecísti, de beátæ Maríæ
  Vírginis Nativitáte congáudens, quæ univérso mundo spes fuit et auróra
  salútis. Per Christum.
</div>
<div class="latin hijo hijo_27" ontouchend="cambialengua(this)">
  <span class="red">Adhiberi potest formula
    <a class="boton"
      href="../ordinario/bendiciones.html?parcial=12">benedictionis</a>
    sollemnis.</span>
</div>
<div class="latin hijo hijo_28" ontouchend="cambialengua(this)">
  <h2>Die 9 septembris<br />S. Petri Claver, presbyteri</h2>
  <div style="font-style: italic">
    Petrus Claver Verduni in Hispania natus est anno 1580; litteris et artibus
    studuit in Universitate Barcinonensi et deinde Societatem Iesu ingressus
    est. Missionariam vocationem exaudivit speciatim ope S. Alphonsi Rodríguez,
    ianitoris in Collegio Maioricensi. Sacerdotio initiatus in missione
    Columbiana, ibidem usque ad mortem apostolatum exercuit inter servos
    Nigritas, factus ex voto «Æthiopum semper servus». Viribus fractis,
    Carthagena in Columbia obiit die 8 septembris 1654.
  </div>
  <div>
    <span class="red">De Communi pastorum:
      <a class="boton"
        href="m_estructura/comunes_votivas/m_estructura_comunes_past.html#past6">1</a>
      <a class="boton"
        href="m_estructura/comunes_votivas/m_estructura_comunes_past.html#past7">2</a>,
      vel de Communi sanctorum:
      <a class="boton"
        href="m_estructura/comunes_votivas/m_estructura_comunes_sant.html#sanct12">pro
        iis</a>
      qui opera misericordiæ exercuerunt.</span>
  </div>
</div>
<div class="latin hijo hijo_29" ontouchend="cambialengua(this)">
  <h4>Collecta</h4>
</div>
<div class="latin hijo hijo_30" ontouchend="cambialengua(this)">
  Deus, qui beátum Petrum servórum servum effecísti eúmque mira in eis iuvándis
  caritáte et patiéntia roborásti, eius nobis intercessióne concéde, ut, quæ
  Iesu Christi sunt, quæréntes, próximos ópere et veritáte diligámus. Per
  Dóminum.
</div>
<div class="latin hijo hijo_31" ontouchend="cambialengua(this)">
  <h4>Præfatio</h4>
</div>
<div class="latin hijo hijo_32">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_33" ontouchend="cambialengua(this)">
  <h2>Die 12 septembris<br />Sanctissimi Nominis Maríæ</h2>
</div>
<div class="latin hijo hijo_34" ontouchend="cambialengua(this)">
  <h4>
    Antiphona ad introitum<span class="alindcha">Cf. Iudt 13, 23. 25</span>
  </h4>
</div>
<div class="latin hijo hijo_35" ontouchend="cambialengua(this)">
  Benedícta es tu, Virgo María, a Dómino Deo excélso præ ómnibus muliéribus
  super terram; quia nomen tuum ita magnificávit, ut non recédat laus tua de ore
  hóminum.
</div>
<div class="latin hijo hijo_36" ontouchend="cambialengua(this)">
  <h4>Collecta</h4>
</div>
<div class="latin hijo hijo_37" ontouchend="cambialengua(this)">
  Concéde, quǽsumus, omnípotens Deus, ut cunctis gloriósum beátæ Maríæ Vírginis
  nomen celebrántibus misericórdiæ tuæ benefícia ipsa procúret. Per Dominum.
</div>
<div class="latin hijo hijo_38" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_39" ontouchend="cambialengua(this)">
  Intercéssio, quǽsumus, Dómine, beátæ Maríæ semper Vírginis múnera nostra
  comméndet, nosque in eius nóminis veneratióne tuæ maiestáti reddat accéptos.
  Per Christum.
</div>
<div class="latin hijo hijo_40" ontouchend="cambialengua(this)">
  <h4>Præfatio</h4>
</div>
<div class="latin hijo hijo_41">
  <div class="indicepref red">De Beata Maria Virgine</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf043"
      class="enlacepref">... Et te in beátæ Maríæ semper Vírginis...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf044"
      class="enlacepref">... Vere namque in omnes terræ fines magna...</a><br />
  </div>
</div>
<div class="latin hijo hijo_42" ontouchend="cambialengua(this)">
  <h4>Antiphona ad communionem<span class="alindcha">Cf. Lc 1, 48</span></h4>
</div>
<div class="latin hijo hijo_43" ontouchend="cambialengua(this)">
  Beátam me dicent omnes generatiónes, quia ancíllam húmilem respéxit Deus.
</div>
<div class="latin hijo hijo_44" ontouchend="cambialengua(this)">
  <h4>Post communionem</h4>
</div>
<div class="latin hijo hijo_45" ontouchend="cambialengua(this)">
  Benedictiónis tuæ, Dómine, intercedénte Dei Genetríce María, grátiam
  consequámur, ut, cuius venerándum nomen celebrámus, eius in ómnibus
  necessitátibus auxílium percipiámus. Per Christum.
</div>
<div class="latin hijo hijo_46" ontouchend="cambialengua(this)">
  <h2>
    Die 13 septembris<br />S. Ioannis Chrysostomi, episcopi et Ecclesiæ doctoris
  </h2>
  <h3>Memoria</h3>
  <div style="font-style: italic">
    Antiochiæ natus est circa annum 349; optime educatus, vitam asceticam cœpit,
    et sacerdotio initiatus, magno cum fructu munere prædicationis functus est.
    Episcopus Constantinopolitanus anno 397 electus, optimum se præbuit
    pastorem, mores cleri et fidelium ad amussim redigere satagens. Odio aulæ
    imperialis et invidorum obrutus, semel et bis exsulare coactus est; ærumnis
    confectus, mortuus est apud Comanam in Ponto, die 14 septembris anni 407.
    Multa dixit et scripsit ad doctrinam catholicam explicandam et vitam
    christianam recte informandam, ita ut nomine Chrysostomi appellari meruerit.
  </div>
</div>
<div class="latin hijo hijo_47" ontouchend="cambialengua(this)">
  <h4>Antiphona ad introitum<span class="alindcha">Cf. Dan 12, 3</span></h4>
</div>
<div class="latin hijo hijo_48" ontouchend="cambialengua(this)">
  Qui docti fúerint, fulgébunt quasi splendor firmaménti, et qui ad iustítiam
  erúdiunt multos, quasi stellæ in perpétuas æternitátes.
</div>
<div class="latin hijo hijo_49" ontouchend="cambialengua(this)">
  <h4>Collecta</h4>
</div>
<div class="latin hijo hijo_50" ontouchend="cambialengua(this)">
  Deus, in te sperántium fortitúdo, qui beátum Ioánnem Chrysóstomum epíscopum
  mira eloquéntia et tribulatiónis experiménto claréscere voluísti, da nobis,
  quǽsumus, ut, eius doctrínis erudíti, invíctæ patiéntiæ roborémur exémplo. Per
  Dóminum.
</div>
<div class="latin hijo hijo_51" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_52" ontouchend="cambialengua(this)">
  Sacrifícium tibi pláceat, Deus, in commemoratióne beáti Ioánnis Chrysóstomi
  libénter exhíbitum, quo monénte, nos étiam totos tibi réddimus collaudántes.
  Per Christum.
</div>
<div class="latin hijo hijo_53" ontouchend="cambialengua(this)">
  <h4>Præfatio</h4>
</div>
<div class="latin hijo hijo_54">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_55" ontouchend="cambialengua(this)">
  <h4>
    Antiphona ad communionem<span class="alindcha">Cf. 1 Cor 1, 23-24</span>
  </h4>
</div>
<div class="latin hijo hijo_56" ontouchend="cambialengua(this)">
  Nos prædicámus Christum crucifíxum, Christum, Dei virtútem et Dei sapiéntiam.
</div>
<div class="latin hijo hijo_57" ontouchend="cambialengua(this)">
  <h4>Post communionem</h4>
</div>
<div class="latin hijo hijo_58" ontouchend="cambialengua(this)">
  Concéde, miséricors Deus, ut mystéria, quæ pro beáti Ioánnis Chrysóstomi
  commemoratióne súmpsimus, nos in tua caritáte confírment, et tuæ fidéles
  confessóres veritátis effíciant. Per Christum.
</div>
<div class="latin hijo hijo_59" ontouchend="cambialengua(this)">
  <h2>Die 14 septembris<br />IN EXALTATIONE SANCTÆ CRUCIS</h2>
  <h3>Festum</h3>
</div>
<div class="latin hijo hijo_60" ontouchend="cambialengua(this)">
  <h4>Antiphona ad introitum<span class="alindcha">Cf. Gal 6, 14</span></h4>
</div>
<div class="latin hijo hijo_61" ontouchend="cambialengua(this)">
  Nos autem gloriári opórtet in cruce Dómini nostri Iesu Christi, in quo est
  salus, vita et resurréctio nostra, per quem salváti et liberáti sumus.
</div>
<div class="latin hijo hijo_62" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">.
  </span>
</div>
<div class="latin hijo hijo_63" ontouchend="cambialengua(this)">
  <h4>Collecta</h4>
</div>
<div class="latin hijo hijo_64" ontouchend="cambialengua(this)">
  Deus, qui Unigénitum tuum crucem subíre voluísti, ut salvum fáceret genus
  humánum, præsta, quǽsumus, ut, cuius mystérium in terra cognóvimus, eius
  redemptiónis prǽmia in cælo cónsequi mereámur.Per Dóminum.
</div>
<div class="latin hijo hijo_65" ontouchend="cambialengua(this)">
  <span class="red">Quando hoc festum incidit in dominicam, dicitur
  </span><span>Credo</span><span class="red">. </span>
</div>
<div class="latin hijo hijo_66" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_67" ontouchend="cambialengua(this)">
  Hæc oblátio, Dómine, quǽsumus, ab ómnibus nos purget offénsis, quæ in ara
  crucis totíus mundi tulit offénsam. Per Christum.
</div>
<div class="latin hijo hijo_68" ontouchend="cambialengua(this)">
  <span class="red">Adhiberi potest etiam Præfatio
    <a
      href="m_estructura/prefacios/m_estructura_prefacios.html#pf014"
      class="boton">I</a>
    de Passione Domini.</span>
</div>
<div class="latin hijo hijo_69" ontouchend="cambialengua(this)">
  <h4>Præfatio</h4>
  <span class="red">De victoria crucis gloriosæ. </span><span
    class="alindcha"></span><br />
  <p>
    Vere dignum et iustum est,<br />æquum et salutáre,<br />nos tibi semper et
    ubíque grátias ágere:<br />Dómine, sancte Pater, omnípotens, ætérne Deus:
  </p>
  <p>
    Qui salútem humáni géneris<br />in ligno crucis constituísti,<br />ut unde
    mors oriebátur,<br />inde vita resúrgeret;<br />et, qui in ligno
    vincébat,<br />in ligno quoque vincerétur:<br />per Christum Dóminum
    nostrum.
  </p>
  <p>
    Per quem maiestátem tuam laudant Angeli,<br />adórant Dominatiónes, tremunt
    Potestátes.<br />Cæli cælorúmque Virtútes, ac beáta Séraphim,<br />sócia
    exsultatióne concélebrant.
  </p>
  <p>
    Cum quibus et nostras voces<br />ut admítti iúbeas,
    deprecámur,<br />súpplici
    confessióne dicéntes:
  </p>
</div>
<div class="latin hijo hijo_70" ontouchend="cambialengua(this)">
  <h4>Antiphona ad communionem<span class="alindcha">Io 12, 32</span></h4>
</div>
<div class="latin hijo hijo_71" ontouchend="cambialengua(this)">
  Ego si exaltátus fúero a terra, omnes traham ad meípsum, dicit Dóminus.
</div>
<div class="latin hijo hijo_72" ontouchend="cambialengua(this)">
  <h4>Post communionem</h4>
</div>
<div class="latin hijo hijo_73" ontouchend="cambialengua(this)">
  Refectióne tua sancta enutríti, Dómine Iesu Christe, súpplices deprecámur, ut,
  quos per lignum crucis vivíficæ redemísti, ad resurrectiónis glóriam perdúcas.
  Qui vivis et regnas in sǽcula sæculórum.
</div>
<div class="latin hijo hijo_74" ontouchend="cambialengua(this)">
  <h2>Die 15 septembris<br />Beatæ Maríæ Virginis Perdolentis</h2>
  <h3>Memoria</h3>
</div>
<div class="latin hijo hijo_75" ontouchend="cambialengua(this)">
  <h4>Antiphona ad introitum<span class="alindcha">Cf. Lc 2, 34-35</span></h4>
</div>
<div class="latin hijo hijo_76" ontouchend="cambialengua(this)">
  Dixit Símeon ad Maríam: Ecce, pósitus est hic in ruínam et in resurrectiónem
  multórum in Israel, et in signum cui contradicétur; et tuam ipsíus ánimam
  pertransíbit gládius.
</div>
<div class="latin hijo hijo_77" ontouchend="cambialengua(this)">
  <h4>Collecta</h4>
</div>
<div class="latin hijo hijo_78" ontouchend="cambialengua(this)">
  Deus, qui Fílio tuo in cruce exaltáto compatiéntem Matrem astáre voluísti, da
  Ecclésiæ tuæ, ut, Christi passiónis cum ipsa consors effécta, eiúsdem
  resurrectiónis párticeps esse mereátur. Qui tecum.
</div>
<div class="latin hijo hijo_79" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_80" ontouchend="cambialengua(this)">
  Súscipe, miséricors Deus, ad tui nóminis laudem preces hostiásque in
  veneratióne beátæ Maríæ Vírginis exhíbitas, quam, stantem iuxta crucem Iesu,
  cleménter nobis Matrem piíssimam providísti. Per Christum.
</div>
<div class="latin hijo hijo_81" ontouchend="cambialengua(this)">
  <span class="red">Præfatio I de
    <a
      href="m_estructura/prefacios/m_estructura_prefacios.html#pf043"
      class="enlacepref">beata Maria Virgine</a>
    (</span><span> Et te in festivitáte </span><span class="red">)</span>
</div>
<div class="latin hijo hijo_82" ontouchend="cambialengua(this)">
  <h4>
    Antiphona ad communionem<span class="alindcha">Cf. 1 Petr 4, 13</span>
  </h4>
</div>
<div class="latin hijo hijo_83" ontouchend="cambialengua(this)">
  Communicántes Christi passiónibus, gaudéte, ut et in revelatióne glóriæ eius
  gaudeátis exsultántes.
</div>
<div class="latin hijo hijo_84" ontouchend="cambialengua(this)">
  <h4>Post communionem</h4>
</div>
<div class="latin hijo hijo_85" ontouchend="cambialengua(this)">
  Sumptis, Dómine, sacraméntis redemptiónis ætérnæ, súpplices deprecámur, ut,
  compassiónem beátæ Maríæ Vírginis recoléntes, ea in nobis pro Ecclésia
  adimpleámus, quæ desunt Christi passiónum. Qui vivit et regnat in sǽcula
  sæculórum.
</div>
<div class="latin hijo hijo_86" ontouchend="cambialengua(this)">
  <h2>
    Die 16 septembris<br />Ss. Cornelii, papæ, et Cypriani, episcopi, martyrum
  </h2>
  <h3>Memoria</h3>
  <div style="font-style: italic">
    Cornelius ordinatus est episcopus Ecclesiæ Romanæ anno 251; contra
    schismaticos Novatianos pugnavit et a Cypriano adiutus auctoritatem suam
    potuit confirmare. Ab imperatore Gallo in exsilium pulsus, apud Centumcellas
    (Civitavecchia) mortuus est anno 253. Eius corpus, Romam translatum, in
    cœmeterio Callisti sepultum est.
  </div>
  <div>
    Cyprianus natus est Carthagine circiter annum 210 ex familia ethnica. Ad
    fidem conversus et sacerdotio initiatus, episcopus civitatis ordinatus est
    anno 249. Temporibus calamitosis Ecclesiam optime rexit operibus et
    scriptis. In persecutione Valeriani prius exsilio mulctatus, deinde anno 258
    die 14 mensis septembris martyr occubuit.
  </div>
  <div>
    <span class="red">De Communi martyrum:
      <a class="boton"
        href="m_estructura/comunes_votivas/m_estructura_comunes_mart.html#mart1">1</a>
      <a class="boton"
        href="m_estructura/comunes_votivas/m_estructura_comunes_mart.html#mart2">2</a>
      <a class="boton"
        href="m_estructura/comunes_votivas/m_estructura_comunes_mart.html#mart3">3</a>
      <a class="boton"
        href="m_estructura/comunes_votivas/m_estructura_comunes_mart.html#mart4">4</a>
      <a class="boton"
        href="m_estructura/comunes_votivas/m_estructura_comunes_mart.html#mart5">5</a>,
      vel de Communi pastorum:
      <a class="boton"
        href="m_estructura/comunes_votivas/m_estructura_comunes_past.html#past5">pp</a>.</span>
  </div>
</div>
<div class="latin hijo hijo_87" ontouchend="cambialengua(this)">
  <h4>Collecta</h4>
</div>
<div class="latin hijo hijo_88" ontouchend="cambialengua(this)">
  Deus, qui pópulo tuo beátos Cornélium et Cypriánum sédulos pastóres et
  invíctos mártyres præstitísti, concéde ut, eórum intercessióne, fide et
  constántia roborémur, et pro Ecclésiæ unitáte óperam tribuámus impénse. Per
  Dóminum.
</div>
<div class="latin hijo hijo_89" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_90" ontouchend="cambialengua(this)">
  Súscipe, quǽsumus, Dómine, múnera pópuli tui pro mártyrum tuórum passiónibus
  dicáta sanctórum, et quæ beátis Cornélio et Cypriáno in persecutióne
  fortitúdinem ministrárunt, nobis quoque prǽbeant inter advérsa constántiam.
  Per Christum.
</div>
<div class="latin hijo hijo_91" ontouchend="cambialengua(this)">
  <h4>Præfatio</h4>
</div>
<div class="latin hijo hijo_92">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_93" ontouchend="cambialengua(this)">
  <h4>Post communionem</h4>
</div>
<div class="latin hijo hijo_94" ontouchend="cambialengua(this)">
  Per hæc mystéria quæ súmpsimus, Dómine, súpplices exorámus, ut, beatórum
  mártyrum Cornélii et Cypriáni exémplo, spíritus tui fortitúdine confirmáti,
  evangélicæ veritáti possímus testimónium perhibére. Per Christum.
</div>
<div class="latin hijo hijo_95" ontouchend="cambialengua(this)">
  <h2>
    Die 17 septembris<br />S. Roberti Bellarmino, episcopi et Ecclesiæ doctoris
  </h2>
  <div style="font-style: italic">
    Natus est anno 1542 in urbe Montis Politiani (Montepulciano) in Tuscia.
    Societatem Iesu ingressus Romæ et sacerdotio insignitus, præclaras habuit
    disputationes ad fidem catholicam tuendam, et theologiam docuit in Collegio
    Romano. Inter cardinales electus et episcopus Capuanus nominatus, apud
    Romanas Congregationes multas quæstiones illis temporibus propositas
    enodavit. Mortuus est Romæ anno 1621.
  </div>
  <div>
    <span class="red">De Communi pastorum:
      <a class="boton"
        href="m_estructura/comunes_votivas/m_estructura_comunes_past.html#past3">1</a>
      <a class="boton"
        href="m_estructura/comunes_votivas/m_estructura_comunes_past.html#past4">2</a>,
      vel de Communi doctorum Ecclesiæ
      <a class="boton"
        href="m_estructura/comunes_votivas/m_estructura_comunes_doct.html#doct1">1</a>
      <a class="boton"
        href="m_estructura/comunes_votivas/m_estructura_comunes_doct.html#doct2">2</a>.</span>
  </div>
</div>
<div class="latin hijo hijo_96" ontouchend="cambialengua(this)">
  <h4>Collecta</h4>
</div>
<div class="latin hijo hijo_97" ontouchend="cambialengua(this)">
  Deus, qui ad tuæ fidem Ecclésiæ vindicándam beátum Robértum epíscopum mira
  eruditióne et virtúte decorásti, eius intercessióne concéde, ut pópulus tuus
  eiúsdem fídei semper integritáte lætétur. Per Dóminum.
</div>
<div class="latin hijo hijo_98" ontouchend="cambialengua(this)">
  <h4>Præfatio</h4>
</div>
<div class="latin hijo hijo_99">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_100" ontouchend="cambialengua(this)">
  <h2>
    Die 17 septembris<br />S. Hildegardis Bingensis, virginis et Ecclesiæ
    doctoris
  </h2>
  <h3>Memoria</h3>
  <div style="font-style: italic">
    Bermeshemii, in Germania, anno 1098 orta est, et anno 1115 apud abbatiam
    Benedictinam Montis Sancti Disibodi, religiosam professionem nuncupavit.
    Anno circiter 1150 monasterium Montis Sancti Ruperti, prope Bingium,
    fundavit et uti abbatissa rexit. Scientiis naturalibus et arte musica
    perita, ita in plurimis scriptis revelationem, quam mystica contemplatione
    experta erat, clero et populo pie exposuit, opera pœnitentiœ prœdicavit et
    errores contra doctrinam confutavit, ut etiam principes et Romani Pontifices
    consilium eius sollicite exquirerent. Morbo affecta, obiit anno 1179.
  </div>
</div>
<div class="latin hijo hijo_101" ontouchend="cambialengua(this)">
  <h4>Collecta</h4>
</div>
<div class="latin hijo hijo_102" ontouchend="cambialengua(this)">
  Deus, fons vitre,<br />
  qui sanctam Hildegárdem, vírginem,<br />
  prophético spíritu imbuísti,<br />
  fac nos, quœsumus, eius exémplo et intercessióne,<br />vias tuas scire et in
  huius sœculi calígine<br />
  lucis tuœ claritátem cognóscere.<br />
  Per Dóminum.
</div>
<div class="latin hijo hijo_103" ontouchend="cambialengua(this)">
  <h4>Præfatio</h4>
</div>
<div class="latin hijo hijo_104">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_105" ontouchend="cambialengua(this)">
  <h4>Præfatio</h4>
</div>
<div class="latin hijo hijo_106">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_107">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_108" ontouchend="cambialengua(this)">
  <h2>Die 19 septembris<br />S. Ianuarii, episcopi et martyris</h2>
  <div style="font-style: italic">
    Episcopus Beneventanus, in persecutione Diocletiani martyrium subiit
    Puteolis, apud Sulphurariam, unde eius corpus Neapolim translatum est, ubi
    potissimum colitur.
  </div>
  <div>
    <span class="red">De Communi martyrum:
      <a class="boton"
        href="m_estructura/comunes_votivas/m_estructura_comunes_mart.html#mart6">1</a>
      <a class="boton"
        href="m_estructura/comunes_votivas/m_estructura_comunes_mart.html#mart7">2</a>,
      vel de Communi pastorum:
      <a class="boton"
        href="m_estructura/comunes_votivas/m_estructura_comunes_past.html#past3">1</a>
      <a class="boton"
        href="m_estructura/comunes_votivas/m_estructura_comunes_past.html#past4">2</a>.</span>
  </div>
</div>
<div class="latin hijo hijo_109" ontouchend="cambialengua(this)">
  <h4>Collecta</h4>
</div>
<div class="latin hijo hijo_110" ontouchend="cambialengua(this)">
  Deus, qui nos concédis beáti Ianuárii mártyris memóriam venerári, da nobis in
  ætérna beatitúdine de eius societáte gaudére. Per Dóminum.
</div>
<div class="latin hijo hijo_111" ontouchend="cambialengua(this)">
  <h4>Præfatio</h4>
</div>
<div class="latin hijo hijo_112">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_113">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_114" ontouchend="cambialengua(this)">
  <h2>
    Die 20 septembris<br />Ss. Andreæ Kim Tae-gon, presbyteri, et Pauli Chong
    Ha-sang, et sociorum, martyrum
  </h2>
  <h3>Memoria</h3>
  <div style="font-style: italic">
    Ineunte sæculo XVII, quorundam laicorum industria, primum fides christiana
    ingressa est in Coream. Fortis ac fervens communitas absque pastoribus, fere
    tantum a laicis ducta fotaque fuit usque ad annum 1836, quo vertente primi
    missionarii ex Gallia venientes furtim in regionem intraverunt. Ex hac
    communitate, in persecutionibus annorum 1839, 1846 et 1866, exorti sunt 103
    sancti martyres, inter quos eminent primus presbyter et ardens pastor
    animarum Andreas Kim Taegõn et insignis apostolus laicus Paulus Chõng
    Hasang; ceteri vero sunt prævalenter laici, viri ac mulieres, matrimonio
    iuncti vel non, senes, iuvenes et pueri, qui supplicio affecti pretioso
    martyrum sanguine copiosa Coreanæ Ecclesiæ primordia consecrarunt.
  </div>
</div>
<div class="latin hijo hijo_115" ontouchend="cambialengua(this)">
  <h4>Antiphona ad introitum<span class="alindcha"></span></h4>
</div>
<div class="latin hijo hijo_116" ontouchend="cambialengua(this)">
  Sanguis sanctórum mártyrum pro Christo effúsus est in terris; ídeo adépti sunt
  prǽmia sempitérna.
</div>
<div class="latin hijo hijo_117" ontouchend="cambialengua(this)">
  <h4>Collecta</h4>
</div>
<div class="latin hijo hijo_118" ontouchend="cambialengua(this)">
  Deus, qui fílios adoptiónis in toto orbe terrárum multiplicáre dignátus es, et
  sánguinem beatórum mártyrum Andréæ et sociórum ubérrimum semen christianórum
  effecísti, concéde, ut eórum muniámur auxílio et iúgiter proficiámus exémplo.
  Per Dóminum.
</div>
<div class="latin hijo hijo_119" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_120" ontouchend="cambialengua(this)">
  Obláta pópuli tui réspice propítius, omnípotens Deus, et beatórum mártyrum
  intercessióne concéde, nos ipsos sacrifícium tibi acceptábile in totíus éffici
  mundi salútem. Per Christum.
</div>
<div class="latin hijo hijo_121" ontouchend="cambialengua(this)">
  <h4>Præfatio</h4>
</div>
<div class="latin hijo hijo_122">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_123" ontouchend="cambialengua(this)">
  <h4>Antiphona ad communionem<span class="alindcha">Mt 10, 32</span></h4>
</div>
<div class="latin hijo hijo_124" ontouchend="cambialengua(this)">
  Omnis qui confitébitur me coram homínibus, confitébor et ego eum coram Patre
  meo, qui est in cælis, dicit Dóminus.
</div>
<div class="latin hijo hijo_125" ontouchend="cambialengua(this)">
  <h4>Post communionem</h4>
</div>
<div class="latin hijo hijo_126" ontouchend="cambialengua(this)">
  Fórtium esca enutríti in celebratióne beatórum mártyrum, te, Dómine,
  supplíciter exorámus, ut, Christo fidéliter inhæréntes, in Ecclésia ad salútem
  ómnium operémur. Per Christum.
</div>
<div class="latin hijo hijo_127" ontouchend="cambialengua(this)">
  <h2>Die 21 septembris<br />S. MATTHÆI, APOSTOLI ET EVANGELISTÆ</h2>
  <h3>Festum</h3>
  <div style="font-style: italic">
    Capharnaum natus, munus exactoris vectigalium exercebat cum a Iesu vocatus
    est. Evangelium conscripsit lingua hebraica et in Oriente prædicasse fertur.
  </div>
</div>
<div class="latin hijo hijo_128" ontouchend="cambialengua(this)">
  <h4>Antiphona ad introitum<span class="alindcha">Mt 28, 19-20</span></h4>
</div>
<div class="latin hijo hijo_129" ontouchend="cambialengua(this)">
  Eúntes, docéte omnes gentes, baptizántes eos, et docéntes eos serváre ómnia
  quæcúmque mandávi vobis, dicit Dóminus.
</div>
<div class="latin hijo hijo_130" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">.
  </span>
</div>
<div class="latin hijo hijo_131" ontouchend="cambialengua(this)">
  <h4>Collecta</h4>
</div>
<div class="latin hijo hijo_132" ontouchend="cambialengua(this)">
  Deus, qui ineffábili misericórdia beátum Matthǽum ex publicáno Apóstolum es
  dignátus elígere, da nobis, eius exémplo et intercessióne suffúltis, ut, te
  sequéntes, tibi fírmiter adhærére mereámur. Per Dóminum.
</div>
<div class="latin hijo hijo_133" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_134" ontouchend="cambialengua(this)">
  Memóriam beáti Matthǽi recenséntes, preces et hóstias tibi, Dómine, deférimus,
  supplíciter exorántes, ut Ecclésiam tuam benígnus aspícias, cuius fidem
  Apostolórum prædicatiónibus nutrivísti. Per Christum.
</div>
<div class="latin hijo hijo_135" ontouchend="cambialengua(this)">
  <h4>Præfatio</h4>
  <span class="red">Præfatio de Apostolis.</span><br />
  <div class="indicepref">I</div>
  &nbsp;&nbsp;&nbsp;&nbsp;&nbsp;<a
    href="m_estructura/prefacios/m_estructura_prefacios.html#pf050"
    class="enlacepref">... Qui gregem tuum, Pastor ætérne, non...</a><br />
  <div class="indicepref">II</div>
  &nbsp;&nbsp;&nbsp;&nbsp;&nbsp;<a
    href="m_estructura/prefacios/m_estructura_prefacios.html#pf051"
    class="enlacepref">... Quóniam Ecclésiam tuam in apostólicis...</a><br />
</div>
<div class="latin hijo hijo_136" ontouchend="cambialengua(this)">
  <h4>Antiphona ad communionem<span class="alindcha">Mt 9, 13</span></h4>
</div>
<div class="latin hijo hijo_137" ontouchend="cambialengua(this)">
  Non veni vocáre iustos, sed peccatóres, dicit Dóminus.
</div>
<div class="latin hijo hijo_138" ontouchend="cambialengua(this)">
  <h4>Post communionem</h4>
</div>
<div class="latin hijo hijo_139" ontouchend="cambialengua(this)">
  Salutáris gáudii partícipes, Dómine, quo lætus Salvatórem in domo sua convívam
  beátus Matthǽus excépit, da, ut cibo semper reficiámur illíus, qui non iustos
  sed peccatóres vocáre venit ad salútem. Qui vivit et regnat in sǽcula
  sæculórum.
</div>
<div class="latin hijo hijo_140" ontouchend="cambialengua(this)">
  <span class="red">Adhiberi potest formula
    <a class="boton"
      href="../ordinario/bendiciones.html?parcial=14">benedictionis</a>
    sollemnis.</span>
</div>
<div class="latin hijo hijo_141" ontouchend="cambialengua(this)">
  <h4>Præfatio</h4>
</div>
<div class="latin hijo hijo_142">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_143" ontouchend="cambialengua(this)">
  <h2>Die 23 septembris<br />S. Pii de Pietrelcina, presbyteri</h2>
  <h3>Memoria</h3>
  <div style="font-style: italic">
    In vico Pietrelcina apud Beneventum in Italia ortus est anno 1887 et,
    Ordinem Fratrum Minorum Capuccinorum ingressus ac sacerdotio auctus,
    præsertim in conventu oppiduli Sancti Ioannis Rotundi in Apulia summa cum
    pastorali deditione ministerium præbuit, fidelium spirituali moderatione
    pænitentium reconciliatione et providenti erga infirmos pauperesque cura,
    populo Dei inserviens in oratione et humilitate. Christo crucifixo plene
    configuratus, die 23 septembris 1968 peregrinationem terrenam complevit.
  </div>
  <div>
    <span class="red">De Communi pastorum:
      <a class="boton"
        href="m_estructura/comunes_votivas/m_estructura_comunes_past.html#past6">1</a>
      <a class="boton"
        href="m_estructura/comunes_votivas/m_estructura_comunes_past.html#past7">2</a>,
      vel de Communi sanctorum:pro religiosis
      <a class="boton"
        href="m_estructura/comunes_votivas/m_estructura_comunes_sant.html#sanct10">1</a>
      <a class="boton"
        href="m_estructura/comunes_votivas/m_estructura_comunes_sant.html#sanct11">2</a>.</span>
  </div>
</div>
<div class="latin hijo hijo_144" ontouchend="cambialengua(this)">
  <h4>Collecta</h4>
</div>
<div class="latin hijo hijo_145" ontouchend="cambialengua(this)">
  Omnípotens sempitérne Deus, qui sanctum Pium, presbýterum, crucis Fílii tui
  singulári grátia partícipem esse donásti, et per eius ministérium misericórdiæ
  tuæ mirabília renovásti, concéde nobis, ut, eius intercessióne, passiónibus
  Christi iúgiter sociáti ad resurrectiónis glóriam felíciter perducámur. Per
  Dóminum.
</div>
<div class="latin hijo hijo_146" ontouchend="cambialengua(this)">
  <h4>Præfatio</h4>
</div>
<div class="latin hijo hijo_147">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_148" ontouchend="cambialengua(this)">
  <h2>Die 26 septembris<br />Ss. Cosmæ et Damiani, martyrum</h2>
  <div style="font-style: italic">
    Ex antiquioribus litterarum memoriis constat eorum sepulcrum Cyrrhi in Syria
    fuisse, ubi et basilica in eorum honorem exstructa erat. Exinde eorum cultus
    Romam pervenit, et in totam Ecclesiam diffusus est.
  </div>
  <div>
    <span class="red">De Communi martyrum:
      <a class="boton"
        href="m_estructura/comunes_votivas/m_estructura_comunes_mart.html#mart1">1</a>
      <a class="boton"
        href="m_estructura/comunes_votivas/m_estructura_comunes_mart.html#mart2">2</a>
      <a class="boton"
        href="m_estructura/comunes_votivas/m_estructura_comunes_mart.html#mart3">3</a>
      <a class="boton"
        href="m_estructura/comunes_votivas/m_estructura_comunes_mart.html#mart4">4</a>
      <a class="boton"
        href="m_estructura/comunes_votivas/m_estructura_comunes_mart.html#mart5">5</a>.</span>
  </div>
</div>
<div class="latin hijo hijo_149" ontouchend="cambialengua(this)">
  <h4>Collecta</h4>
</div>
<div class="latin hijo hijo_150" ontouchend="cambialengua(this)">
  Magníficet te, Dómine, sanctórum tuórum Cosmæ et Damiáni veneránda memória,
  quia et illis glóriam sempitérnam, et opem nobis ineffábili providéntia
  contulísti. Per Dóminum.
</div>
<div class="latin hijo hijo_151" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_152" ontouchend="cambialengua(this)">
  In tuórum, Dómine, pretiósa morte iustórum, sacrifícium illud offérimus, de
  quo martýrium sumpsit omne princípium. Per Christum.
</div>
<div class="latin hijo hijo_153" ontouchend="cambialengua(this)">
  <h4>Præfatio</h4>
</div>
<div class="latin hijo hijo_154">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_155" ontouchend="cambialengua(this)">
  <h4>Post communionem</h4>
</div>
<div class="latin hijo hijo_156" ontouchend="cambialengua(this)">
  Consérva in nobis, Dómine, munus tuum, et quod, te donánte, pro commemoratióne
  beatórum mártyrum Cosmæ et Damiáni percépimus, salútem nobis præstet et pacem.
  Per Christum.
</div>
<div class="latin hijo hijo_157" ontouchend="cambialengua(this)">
  <h2>Die 27 septembris<br />S. Vincentii de Paul, presbyteri</h2>
  <h3>Memoria</h3>
  <div style="font-style: italic">
    Natus est in Aquitania anno 1581. Studiorum curriculum emensus et sacerdotio
    insignitus, Lutetiæ Parisiorum parochi munere functus est. Ad clerum sancte
    formandum et pauperes sublevandos Congregationem Missionis instituit, et
    cooperante sancta Ludovica de Marillac etiam Congregationem Puellarum
    Caritatis. Mortuus est Lutetiæ Parisiorum anno 1660.
  </div>
</div>
<div class="latin hijo hijo_158" ontouchend="cambialengua(this)">
  <h4>Antiphona ad introitum<span class="alindcha">Cf. Lc 4, 18</span></h4>
</div>
<div class="latin hijo hijo_159" ontouchend="cambialengua(this)">
  Spíritus Dómini super me: propter quod unxit me, evangelizáre paupéribus misit
  me, sanáre contrítos corde.
</div>
<div class="latin hijo hijo_160" ontouchend="cambialengua(this)">
  <h4>Collecta</h4>
</div>
<div class="latin hijo hijo_161" ontouchend="cambialengua(this)">
  Deus, qui ad salútem páuperum et cleri institutiónem beátum Vincéntium
  presbýterum virtútibus apostólicis imbuísti, præsta, quǽsumus, ut, eódem
  spíritu fervéntes, et amémus quod amávit, et quod dócuit operémur. Per
  Dóminum.
</div>
<div class="latin hijo hijo_162" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_163" ontouchend="cambialengua(this)">
  Deus, qui beáto Vincéntio divína celebránti mystéria tribuísti quod tractábat
  imitári, concéde, ut, huius sacrifícii virtúte, ipsi quoque in oblatiónem tibi
  acceptábilem transeámus. Per Christum.
</div>
<div class="latin hijo hijo_164" ontouchend="cambialengua(this)">
  <h4>Præfatio</h4>
</div>
<div class="latin hijo hijo_165">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_166" ontouchend="cambialengua(this)">
  <h4>Antiphona ad communionem<span class="alindcha">Cf. Ps 102, 8-9</span></h4>
</div>
<div class="latin hijo hijo_167" ontouchend="cambialengua(this)">
  Confiteántur Dómino misericórdiæ eius, et mirabília eius fíliis hóminum: quia
  satiávit ánimam inánem, et ánimam esuriéntem satiávit bonis.
</div>
<div class="latin hijo hijo_168" ontouchend="cambialengua(this)">
  <h4>Post communionem</h4>
</div>
<div class="latin hijo hijo_169" ontouchend="cambialengua(this)">
  Cæléstibus, Dómine, refécti sacraméntis, súpplices deprecámur, ut ad imitándum
  Fílium tuum paupéribus evangelizántem, sicut exémplis beáti Vincéntii
  provocámur, ita et patrocíniis adiuvémur. Per Christum.
</div>
<div class="latin hijo hijo_170" ontouchend="cambialengua(this)">
  <h2>Die 28 septembris<br />S. Venceslai, martyris</h2>
  <div style="font-style: italic">
    Natus in Bohemia circa annum 907, christiane educatus ab amita, regimen
    ducatus suscepit anno fere 925. Multas difficultates sustinuit in subditis
    regendis et in fide informandis. A fratre Boleslao proditus, occisus fuit a
    sicariis anno 935. Inter martyres statim habitus, ut præcipuus patronus
    Bohemiæ colitur.
  </div>
  <div>
    <span class="red">De Communi martyrum:
      <a class="boton"
        href="m_estructura/comunes_votivas/m_estructura_comunes_mart.html#mart6">1</a>
      <a class="boton"
        href="m_estructura/comunes_votivas/m_estructura_comunes_mart.html#mart7">2</a>.</span>
  </div>
</div>
<div class="latin hijo hijo_171" ontouchend="cambialengua(this)">
  <h4>Collecta</h4>
</div>
<div class="latin hijo hijo_172" ontouchend="cambialengua(this)">
  Deus, qui beátum mártyrem Vencesláum cælésti regno terrénum postpónere
  docuísti, eius précibus concéde, ut, nosmetípsos abnegántes, tibi toto corde
  adhærére valeámus. Per Dóminum.
</div>
<div class="latin hijo hijo_173" ontouchend="cambialengua(this)">
  <h4>Præfatio</h4>
</div>
<div class="latin hijo hijo_174">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_175" ontouchend="cambialengua(this)">
  <h2>Die 28 septembris<br />Ss. Laurentii Ruiz et sociorum, martyrum</h2>
  <div style="font-style: italic">
    Sæculo XVII vertente (annis 1633-1637) sedecim martyres, scilicet Laurentius
    Ruiz eiusque socii, Ordinis Sancti Dominici sodales vel ad ipsum consociati,
    diversi quidem natione, tempore et condicione, fidem christianam per ínsulas
    Philippinas, Formosam et ínsulas Iaponicas disseminarunt, pro Christi amore
    in urbe Nagasakiensi in Iaponia sanguinem suum fundentes semen futuræ
    christianitatis copiosum sparserunt.
  </div>
  <div>
    <span class="red">De Communi martyrum:
      <a class="boton"
        href="m_estructura/comunes_votivas/m_estructura_comunes_mart.html#mart1">1</a>
      <a class="boton"
        href="m_estructura/comunes_votivas/m_estructura_comunes_mart.html#mart2">2</a>
      <a class="boton"
        href="m_estructura/comunes_votivas/m_estructura_comunes_mart.html#mart3">3</a>
      <a class="boton"
        href="m_estructura/comunes_votivas/m_estructura_comunes_mart.html#mart4">4</a>
      <a class="boton"
        href="m_estructura/comunes_votivas/m_estructura_comunes_mart.html#mart5">5</a>.</span>
  </div>
</div>
<div class="latin hijo hijo_176" ontouchend="cambialengua(this)">
  <h4>Collecta</h4>
</div>
<div class="latin hijo hijo_177" ontouchend="cambialengua(this)">
  Beatórum mártyrum tuórum Lauréntii et sociórum, quǽsumus, Dómine Deus,
  patiéntiam in servítio tui et próximi nobis concéde, quia in regno tuo sunt
  beáti, qui persecutiónem patiúntur propter iustítiam. Per Dóminum.
</div>
<div class="latin hijo hijo_178" ontouchend="cambialengua(this)">
  <h4>Præfatio</h4>
</div>
<div class="latin hijo hijo_179">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro
      confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_180" ontouchend="cambialengua(this)">
  <h4>Præfatio</h4>
</div>
<div class="latin hijo hijo_181">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_182" ontouchend="cambialengua(this)">
  <h2>
    Die 29 septembris<br />SS. MICHAELIS, GABRIELIS ET RAPHAELIS, ARCHANGELORUM
  </h2>
  <h3>Festum</h3>
</div>
<div class="latin hijo hijo_183" ontouchend="cambialengua(this)">
  <h4>Antiphona ad introitum<span class="alindcha">Cf. Ps 102, 20</span></h4>
</div>
<div class="latin hijo hijo_184" ontouchend="cambialengua(this)">
  Benedícite Dóminum, omnes Angeli eius, poténtes virtúte, qui fácitis verbum
  eius, ad audiéndam vocem sermónum eius.
</div>
<div class="latin hijo hijo_185" ontouchend="cambialengua(this)">
  <span class="red">Dicitur </span><i>Gloria in excelsis</i><span class="red">.
  </span>
</div>
<div class="latin hijo hijo_186" ontouchend="cambialengua(this)">
  <h4>Collecta</h4>
</div>
<div class="latin hijo hijo_187" ontouchend="cambialengua(this)">
  Deus, qui miro órdine Angelórum ministéria hominúmque dispénsas, concéde
  propítius, ut, a quibus tibi ministrántibus in cælo semper assístitur, ab his
  in terra vita nostra muniátur. Per Dóminum.
</div>
<div class="latin hijo hijo_188" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_189" ontouchend="cambialengua(this)">
  Hóstias tibi, Dómine, laudis offérimus, supplíciter deprecántes, ut eásdem,
  angélico ministério in conspéctum tuæ maiestátis delátas, et placátus
  accípias, et ad salútem nostram proveníre concédas. Per Christum.
</div>
<div class="latin hijo hijo_190" ontouchend="cambialengua(this)">
  <h4>Præfatio</h4>
  <span class="red">Præfatio de Angelis: De gloria Dei per Angelos.</span><br />
  <p>
    Vere dignum et iustum est,<br />æquum et salutáre,<br />nos tibi semper et
    ubíque grátias ágere:<br />Dómine, sancte Pater, omnípotens ætérne Deus:
  </p>
  <p>
    Et in Archángelis Angelísque tuis<br />tua præcónia non tacére,<br />quia ad
    excelléntiam tuam recúrrit<br />et glóriam quod angélica creatúra tibi
    probábilis honorétur:<br />et, cum illa sit amplo décore digníssima,<br />tu
    quam sis imménsus<br />et super ómnia præferéndus osténderis,<br />per
    Christum Dóminum nostrum.
  </p>
  <p>
    Per quem multitúdo Angelórum tuam célebrat maiestátem,<br />quibus adorántes
    in exsultatióne coniúngimur,<br />una cum eis laudis voce clamántes:
  </p>
</div>
<div class="latin hijo hijo_191" ontouchend="cambialengua(this)">
  <h4>Antiphona ad communionem<span class="alindcha">Ps 137, 1</span></h4>
</div>
<div class="latin hijo hijo_192" ontouchend="cambialengua(this)">
  Confitébor tibi, Dómine, in toto corde meo, in conspéctu Angelórum psallam
  tibi.
</div>
<div class="latin hijo hijo_193" ontouchend="cambialengua(this)">
  <h4>Post communionem</h4>
</div>
<div class="latin hijo hijo_194" ontouchend="cambialengua(this)">
  Pane cælésti refécti, súpplices te, Dómine, deprecámur, ut, eius fortitúdine
  roboráti, sub Angelórum tuórum fidéli custódia, fortes, salútis progrediámur
  in via. Per Christum.
</div>
<div class="latin hijo hijo_195" ontouchend="cambialengua(this)">
  <h2>Die 30 septembris<br />S. Hieronymi, presbyteri et Ecclesiæ doctoris</h2>
  <h3>Memoria</h3>
  <div style="font-style: italic">
    Stridone, in Dalmatia, natus est circa annum 340; Romæ litteris studuit
    ibique baptizatus est. Vitam asceticam amplexus, in Orientem perrexit et
    presbyter ordinatus est. Romam reversus, a secretis fuit Damasi papæ, ibique
    cœpit vertere sacros Libros in linguam latinam et vitam monasticam promovit.
    Bethlehem constitutus, mirum in modum Ecclesiæ necessitatibus particeps
    fuit. Multa conscripsit opera, præsertim commentaria in sacram Scripturam.
    Mortuus est Bethlehem anno 420.
  </div>
</div>
<div class="latin hijo hijo_196" ontouchend="cambialengua(this)">
  <h4>Antiphona ad introitum<span class="alindcha">Cf. Ps 1, 2-3</span></h4>
</div>
<div class="latin hijo hijo_197" ontouchend="cambialengua(this)">
  Beátus vir, qui meditábitur in lege Dómini die ac nocte: dabit fructum suum in
  témpore suo.
</div>
<div class="latin hijo hijo_198" ontouchend="cambialengua(this)">
  <h4>Collecta</h4>
</div>
<div class="latin hijo hijo_199" ontouchend="cambialengua(this)">
  Deus, qui beáto Hierónymo presbýtero suávem et vivum Scriptúræ Sacræ afféctum
  tribuísti, da, ut pópulus tuus verbo tuo ubérius alátur, et in eo fontem vitæ
  invéniat. Per Dóminum.
</div>
<div class="latin hijo hijo_200" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_201" ontouchend="cambialengua(this)">
  Tríbue, nobis, Dómine, ut, exémplo beáti Hierónymi, verbum tuum meditáti, ad
  salutárem hóstiam maiestáti tuæ offeréndam prómptius accedámus. Per Christum.
</div>
<div class="latin hijo hijo_202" ontouchend="cambialengua(this)">
  <h4>Præfatio</h4>
</div>
<div class="latin hijo hijo_203">
  <div class="indicepref red">
    De sanctis pastoribus&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf056"
      class="enlacepref">... Quia sic tríbuis Ecclésiam tuam sancti...</a>
  </div>
</div>
<div class="latin hijo hijo_204" ontouchend="cambialengua(this)">
  <h4>Antiphona ad communionem<span class="alindcha">Cf. Ier 15, 16</span></h4>
</div>
<div class="latin hijo hijo_205" ontouchend="cambialengua(this)">
  Dómine Deus, invénti sunt sermónes tuos, et comédi eos; et factum est mihi
  verbum tuum in gáudium et in lætítiam cordis mei.
</div>
<div class="latin hijo hijo_206" ontouchend="cambialengua(this)">
  <h4>Post communionem</h4>
</div>
<div class="latin hijo hijo_207" ontouchend="cambialengua(this)">
  Sancta tua quæ súmpsimus, Dómine, de beáti Hierónymi celebritáte lætántes,
  tuórum éxcitent corda fidélium, ut, sacris inténta doctrínis, intéllegant quod
  sequántur, et sequéndo vitam obtíneant sempitérnam. Per Christum.
</div>

<div class="latin hijo hijo_10001" ontouchend="cambialengua(this)">
  <h2>5 settembre<br />S. Teresiæ de Calcutta, virginis</h2>
  <div style="font-style: italic">
    Agnes Gonhxa Bojaxhiu, nata in Epiro die 26 augusti 1910, respectu
    vocationis missionariæ, ingressa est Congregationem Sororum de Loreto anno
    1929, antequam missa est in Indiam. Die 10 septembris 1946 promissum
    servandi Domino in pauperrimos solvit, ita ut, interiectis duobus annis,
    inceptum apostolatui apud plebem et infimam multitudinem dedit,
    Congregationesque Missionariarum et Missionariorum a Caritate fundans.
    Dolorem obscuritatis interioris sereniter accipiens, demonstravit valde
    victoriam luminis Christi donec quieti æternæ, die 5 septembris 1997,
    Calcuttæ se fidenter dedit.
  </div>
  <div>
    <span class="red">De Communi virginum:
    <a class="boton" href="m_estructura/comunes_votivas/m_estructura_comunes_virg.html#virg1">1</a>
    <a class="boton" href="m_estructura/comunes_votivas/m_estructura_comunes_virg.html#virg2">2</a>
    <a class="boton" href="m_estructura/comunes_votivas/m_estructura_comunes_virg.html#virg3">3</a>, vel
    <a class="boton" href="m_estructura/comunes_votivas/comunes_sant.html#sanct12">pro iis qui opera misericordiæ exercuerunt</a>.</span>
</div>
</div>

<div class="latin hijo hijo_10004" ontouchend="cambialengua(this)">
  <h4>Collecta</h4>
</div>
<div class="latin hijo hijo_10005" ontouchend="cambialengua(this)">
  Deus, qui beátam Terésiam, vírginem, vocásti,<br>
  ut amóri Fílii tui in cruce sitiéntis<br>
  exímia caritáte in paupérrimos respondéret,<br>
  da nobis, quǽsumus, eius intercessióne,<br>
  in afflíctis frátribus Christo ministráre.<br>
  Qui tecum vivit et regnat<br>
  in unitáte Spíritus Sancti, Deus,<br>
  per ómnia sǽcula sæculórum.
</div>

<div class="latin hijo hijo_10008" ontouchend="cambialengua(this)">
  <h4>Præfatio</h4>
</div>
<div class="latin hijo hijo_10009">
  <div class="indicepref red">De sanctis</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf052"
      class="enlacepref">... Qui in Sanctórum concílio celebráris,...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf053"
      class="enlacepref">... Tu enim Sanctórum tuórum confessióne...</a><br />
  </div>
</div>
