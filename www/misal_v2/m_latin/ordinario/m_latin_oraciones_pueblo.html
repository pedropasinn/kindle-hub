<div class="latin hijo hijo_1" ontouchend="cambialengua(this)">
  <h4>ORATIONES SUPER POPULUM</h4>
</div>
<div class="latin hijo hijo_2" ontouchend="cambialengua(this)">
  <span class="red">Orationes sequentes adhiberi possunt, ad libitum sacerdotis, in fine
    celebrationis Missæ, aut liturgiæ verbi, aut Officii, aut
    Sacramentorum.</span>
</div>
<div class="latin hijo hijo_3" ontouchend="cambialengua(this)">
  <span class="red">Diaconus, vel, eo deficiente, ipse sacerdos, dicit invitationem: </span><span>Inclináte vos ad benedictiónem</span><span class="red">, vel aliis verbis expressum. Deinde sacerdos, manibus super populum
    extensis, dicit orationem, omnibus respondentibus: </span><span>Amen</span><span class="red">.</span>
</div>
<div class="latin hijo hijo_4" ontouchend="cambialengua(this)">
  <span class="red">Post orationem, sacerdos semper subdit: </span><br />Et
  benedíctio Dei omnipoténtis, Patris, et Fílii,
  <span class="cruzroja">✠</span> et Spíritus Sancti, descéndat super vos et
  máneat semper.<br /><span class="red">R/.</span>&nbsp;Amen.
</div>
<div class="latin hijo hijo_5" ontouchend="cambialengua(this)">
  <span class="red">1. </span><span>Esto, Dómine, propítius plebi tuæ, et temporáli consolatióne non déseras,
    quam vis ad ætérna conténdere. Per Christum.</span>
</div>
<div class="latin hijo hijo_6" ontouchend="cambialengua(this)">
  <span class="red">2. </span><span>Da, quǽsumus, Dómine, pópulis christiánis, et quæ profiténtur agnóscere, et
    cæléste munus dilígere, quod frequéntant. Per Christum.</span>
</div>
<div class="latin hijo hijo_7" ontouchend="cambialengua(this)">
  <span class="red">3. </span><span>Plebs tua, Dómine, quǽsumus, benedictiónis sanctæ munus accípiat, per quod
    et nóxia quæque declínet, et optáta repériat. Per Christum.</span>
</div>
<div class="latin hijo hijo_8" ontouchend="cambialengua(this)">
  <span class="red">4. </span><span>Pópulum tuum, Dómine, quǽsumus, ad te toto corde convérte, quia, quos
    deféndis étiam delinquéntes, maióre pietáte tuéris sincéra mente devótos.
    Per Christum.</span>
</div>
<div class="latin hijo hijo_9" ontouchend="cambialengua(this)">
  <span class="red">5. </span><span>Famíliam tuam, quǽsumus, Dómine, propitiátus illústra, ut, beneplácitis
    inhæréndo, cuncta quæ bona sunt mereátur exercére. Per Christum.</span>
</div>
<div class="latin hijo hijo_10" ontouchend="cambialengua(this)">
  <span class="red">6. </span><span>Largíre, quǽsumus, Dómine, fidélibus tuis indulgéntiam placátus et pacem,
    ut páriter ab ómnibus mundéntur offénsis, et secúra tibi mente desérviant.
    Per Christum.</span>
</div>
<div class="latin hijo hijo_11" ontouchend="cambialengua(this)">
  <span class="red">7. </span><span>Subiéctum tibi pópulum, quǽsumus, Dómine, propitiátio cæléstis amplíficet,
    et tuis semper fáciat servíre mandátis. Per Christum.</span>
</div>
<div class="latin hijo hijo_12" ontouchend="cambialengua(this)">
  <span class="red">8. </span><span>Propitiáre pópulo tuo, Deus, ut, ab omni malo liberátus, et toto tibi corde
    desérviat, et sub tua semper protectióne consístat. Per Christum.</span>
</div>
<div class="latin hijo hijo_13" ontouchend="cambialengua(this)">
  <span class="red">9. </span><span>Família tua, Deus, et de celebrátis mystériis suæ redemptiónis iúgiter
    collætétur, et eius dona perseveránter acquírat. Per Christum.</span>
</div>
<div class="latin hijo hijo_14" ontouchend="cambialengua(this)">
  <span class="red">10. </span><span>Dómine Deus, de abundántia misericordiárum tuárum fámulos præsta
    locuplétes, præsta secúros, ut, confirmáti benedictiónibus tuis, in omni
    gratiárum actióne semper abúndent, teque perpétua exsultatióne benedícant.
    Per Christum.</span>
</div>
<div class="latin hijo hijo_15" ontouchend="cambialengua(this)">
  <span class="red">11. </span><span>Famíliam tuam, quǽsumus, Dómine, contínua pietáte custódi, ut a cunctis
    adversitátibus, te protegénte, sit líbera, et in bonis áctibus tuo nómini
    sit devóta. Per Christum.</span>
</div>
<div class="latin hijo hijo_16" ontouchend="cambialengua(this)">
  <span class="red">12. </span><span>Fidéles tuos, quǽsumus, Dómine, córpore páriter et mente purífica, ut, tua
    inspiratióne compúncti, nóxias delectatiónes vitáre præváleant, atque tua
    semper suavitáte pascántur. Per Christum.</span>
</div>
<div class="latin hijo hijo_17" ontouchend="cambialengua(this)">
  <span class="red">13. </span><span>Adsit, Dómine, fidélibus tuis sacræ benedictiónis efféctus, qui mentes
    ómnium spiritáli vegetatióne dispónat, ut ad ópera sua exercénda virtúte
    caritátis tuæ roboréntur. Per Christum.</span>
</div>
<div class="latin hijo hijo_18" ontouchend="cambialengua(this)">
  <span class="red">14. </span><span>Auxílium tuum, Dómine, nómini tuo súbdita poscunt corda fidélium, ut quia
    sine te nihil possunt implére quod iustum est, tua misericórdia largiénte,
    et quæ recta sunt apprehéndant et ómnia sibi profutúra percípiant. Per
    Christum.</span>
</div>
<div class="latin hijo hijo_19" ontouchend="cambialengua(this)">
  <span class="red">15. </span><span>Succúrre, Dómine, quǽsumus, pópulo fidéli deprecánti et opem tríbue
    benígnus fragilitáti humánæ, ut sincéra tibi mente devótus et præséntis vitæ
    remédiis gáudeat et futúræ. Per Christum.</span>
</div>
<div class="latin hijo hijo_20" ontouchend="cambialengua(this)">
  <span class="red">16. </span><span>Réspice, Dómine, propítius famíliam tuam et perpétuam largíre misericórdiam
    supplicánti, ut sine qua nihil potest a te dignum prorsus effícere, per eam
    salutária tua præcépta mereátur implére. Per Christum.</span>
</div>
<div class="latin hijo hijo_21" ontouchend="cambialengua(this)">
  <span class="red">17. </span><span>Grátiam cæléstem, Dómine, super fidéles tuos multíplica: quorum laudent te
    ora, laudet ánima, laudet et vita, et quia tui múneris est quod sumus, tuum
    sit omne quod vivémus. Per Christum.</span>
</div>
<div class="latin hijo hijo_22" ontouchend="cambialengua(this)">
  <span class="red">18. </span><span>Pópulum tuum, Dómine, quǽsumus, cæléstibus ínstrue disciplínis, ut, ómnia
    vitándo quæ mala sunt et bona cuncta sectándo, non indignátionem tuam, sed
    iúgiter misericórdiam consequátur. Per Christum.</span>
</div>
<div class="latin hijo hijo_23" ontouchend="cambialengua(this)">
  <span class="red">19. </span><span>Adésto, Dómine, supplícibus tuis, et spem suam in tua misericórdia
    collocántes tuére propítius, ut in sancta conversatióne fidéles permáneant
    et, consequéntes sufficiéntiam temporálem, promissiónis tuæ perficiántur
    herédes in ætérnum. Per Christum.</span>
</div>
<div class="latin hijo hijo_24" ontouchend="cambialengua(this)">
  <span class="red">20. </span><span>Tuæ largíre pietátis grátiam, Dómine, pópulo tuo supplicánti, ut qui te
    factóre cónditus, te est reparátus auctóre, te iúgiter operánte salvétur.
    Per Christum.</span>
</div>
<div class="latin hijo hijo_25" ontouchend="cambialengua(this)">
  <span class="red">21. </span><span>Profíciat, quǽsumus, Dómine, fidélis pópulus tuæ pietátis instínctu et,
    salúbri compunctióne motus, gratánter quæ prǽcipis exsequátur, ut quæ
    promíttis accípiat. Per Christum.</span>
</div>
<div class="latin hijo hijo_26" ontouchend="cambialengua(this)">
  <span class="red">22. </span><span>Móveat pietátem tuam, quǽsumus, Dómine, fragílitas plebis tibi devótæ et
    misericórdiam tuam supplicátio fidélis obtíneat, ut quod méritis non
    præsúmit, indulgéntiæ tuæ largitáte percípiat. Per Christum.</span>
</div>
<div class="latin hijo hijo_27" ontouchend="cambialengua(this)">
  <span class="red">23. </span><span>Ad defensiónem filiórum, Dómine, quǽsumus, déxteram tuæ maiestátis exténde
    et patérnæ voluntáti obœdiéntes perpétua pietátis tuæ protectióne muniántur.
    Per Christum.</span>
</div>
<div class="latin hijo hijo_28" ontouchend="cambialengua(this)">
  <span class="red">24. </span><span>Réspice, Dómine, famíliæ tuæ preces et opem tríbue supplíciter imploránti,
    ut cóngruis subsídiis roborátus in confessióne tui nóminis persevéret. Per
    Christum.</span>
</div>
<div class="latin hijo hijo_29" ontouchend="cambialengua(this)">
  <span class="red">25. </span><span>Consérva, Dómine, quǽsumus, famíliam tuam et misericordiárum tuárum
    propítius ubertátem concéde, ut cæléstibus eruditiónibus multiplicétur et
    donis. Per Christum.</span>
</div>
<div class="latin hijo hijo_30" ontouchend="cambialengua(this)">
  <span class="red">26. </span><span>Lætétur, Dómine, quǽsumus, pópulus fidélis déxtera tua sublevátus et
    christiána conversatióne profíciens, et præséntibus gáudeat bonis et
    futúris. Per Christum.</span>
</div>
<div class="latin hijo hijo_31" ontouchend="cambialengua(this)">
  <span class="red">In festis Sanctorum</span>
</div>
<div class="latin hijo hijo_32" ontouchend="cambialengua(this)">
  <span class="red">27. </span><span>Exsúltet, Dómine, pópulus christiánus</span>
  <span>de magnórum Fílii tui glorificatióne membrórum, et in quorum est
    celebritáte tibi devótus, partem acquírat in eórum sorte perpétua, atque de
    tua glória semper congáudeat. Per Christum.</span>
</div>
<div class="latin hijo hijo_33" ontouchend="cambialengua(this)">
  <span class="red">28. </span><span>Plebis tuæ, quǽsumus, Dómine, ad te semper corda convérte, et quam tantis
    facis patrocíniis adiuvári, perpétuis non désinas gubernáre præsídiis. Per
    Christum.</span>
</div>
