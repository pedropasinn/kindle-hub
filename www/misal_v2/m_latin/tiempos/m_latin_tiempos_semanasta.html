<div class="latin hijo hijo_1" ontouchend="cambialengua(this)">
  <h2>HEBDOMADA SANCTA<br />DOMINICA IN PALMIS DE PASSIONE DOMINI</h2>
  <h3></h3>
</div>
<div class="latin hijo hijo_2" ontouchend="cambialengua(this)">
  <span class="red">Hac die Ecclesia recolit ingressum Christi Domini in
    Ierusalem ad
    consummandum suum paschale mysterium. Quare in omnibus Missis memoria fit
    huiusmodi ingressus Domini, et quidem per processionem vel introitum
    sollemnem ante Missam principalem, per introitum simplicem ante alias
    Missas. Introitus tamen sollemnis, non vero processio, iterari potest ante
    unam alteramve Missam, quæ cum magno populi concursu celebrari
    solet.<br />Expedit
    ut, ubi nec processio nec introitus sollemnis fieri potest, habeatur sacra
    verbi Dei celebratio de ingressu messianico et de Passione Domini vel
    sabbato horis vespertinis vel die dominica, hora opportuniore.</span>
</div>
<div class="latin hijo hijo_3" ontouchend="cambialengua(this)">
  <big><span class="red">Commemoratio ingressus Domini in Ierusalem</span></big>
</div>
<div class="latin hijo hijo_14">
  <span
    class="boton"
    ontouchend="event.stopPropagation();cambia_vista('principio_misa_1'); cambia_vista('principio_misa_2');">Forma
    secunda: Introitus sollemnis</span><br /><br /><span
    class="boton"
    ontouchend="event.stopPropagation();cambia_vista('principio_misa_1'); cambia_vista('principio_misa_3');">Forma
    tertia: Introitus simplex</span>
</div>
<div class="latin hijo hijo_13" ontouchend="cambialengua(this)">
  <big><span class="red">Forma prima: Processio</span></big>
</div>
<div class="latin hijo hijo_12" ontouchend="cambialengua(this)">
  <span class="red">Hora competenti fit collecta in ecclesia minore vel alio
    loco apto extra
    ecclesiam, ad quam processio tendit. Fideles ramos in manibus tenent.</span>
</div>
<div class="latin hijo hijo_11" ontouchend="cambialengua(this)">
  <span class="red">Sacerdos et diaconus, induti sacris vestibus coloris rubri
    pro Missa
    requisitis, comitantibus aliis ministris accedunt ad locum, ubi populus est
    congregatus. Sacerdos, loco casulæ, induere potest pluviale, quod deponit
    expleta processione casulam assumens.</span>
</div>
<div class="latin hijo hijo_10" ontouchend="cambialengua(this)">
  <span class="red">Interim cantatur sequens antiphona vel alius cantus
    congruus.</span><br /><span class="alindcha">Ant. Mt 21,
    9</span><br />Hosánna * fílio David:
  benedíctus qui venit in nómine Dómini. Rex Israel: Hosánna in excélsis.
</div>
<div class="latin hijo hijo_9" ontouchend="cambialengua(this)">
  <span class="red">Tunc sacerdos et fideles signant se, dum sacerdos
    dicit:</span><br />In nómine Patris, et Fílii, et Spíritus
  Sancti.<br /><span class="red">Postea populum de more salutat; ac fit brevis
    monitio, qua fideles ad
    celebrationem huius diei actuose et conscie participandam invitantur, his
    vel similibus verbis:</span><br />Fratres caríssimi, postquam iam ab inítio
  Quadragésimæ corda nostra
  pæniténtia et opéribus caritátis præparávimus, hodiérna die congregámur, ut
  cum tota Ecclésia præludámus paschále Dómini nostri mystérium, eius nempe
  passiónem atque resurrectiónem, ad quod impléndum ipse ingréssus est civitátem
  suam Ierúsalem. Quare cum omni fide et devotióne memóriam agéntes huius
  salutíferi ingréssus, sequámur Dóminum, ut, per grátiam consórtes effécti
  crucis, partem habeámus resurrectiónis et vitæ.
</div>
<div class="latin hijo hijo_5" ontouchend="cambialengua(this)">
  <span class="red">Post monitionem, sacerdos dicit unam ex sequentibus
    orationibus, manibus
    extensis.</span><br />Orémus.<br />Omnípotens sempitérne Deus, hos pálmites
  tua benedictióne
  sanctífica, ut nos, qui Christum Regem exsultándo proséquimur, per ipsum
  valeámus ad ætérnam Ierúsalem perveníre. Qui vivit et regnat in sǽcula
  sæculórum.<br /><span class="red">R/. </span>Amen.
</div>
<div class="latin hijo hijo_6" ontouchend="cambialengua(this)">
  <span class="red">Vel: </span><span class="alindcha"></span>
</div>
<div class="latin hijo hijo_7" ontouchend="cambialengua(this)">
  Auge fidem in te sperántium, Deus, et súpplicum preces cleménter exáudi, ut,
  qui hódie Christo triumphánti pálmites exhibémus, in ipso fructus tibi bonórum
  óperum afferámus. Qui vivit et regnat in sǽcula sæculórum.<br /><span
    class="red">R/. </span>Amen.
</div>
<div class="latin hijo hijo_8" ontouchend="cambialengua(this)">
  <span class="red">Et aspergit ramos aqua benedicta, nihil dicens.</span>
</div>
<div class="latin hijo hijo_4" ontouchend="cambialengua(this)">
  <span class="red">Tunc diaconus, vel, ipso deficiente, sacerdos proclamat,
    more consueto,
    Evangelium de ingressu Domini secundum unum ex quattuor Evangeliis. Pro
    opportunitate incensum adhiberi potest.</span>
</div>
<div class="latin hijo hijo_15" ontouchend="cambialengua(this)">
  <span class="red">Post Evangelium, haberi potest brevis homilia. Ad inchoandam
    autem
    processionem, fieri potest a sacerdote vel a diacono vel a ministro laico
    monitio, his vel similibus verbis expressa:</span><br />Imitémur, fratres
  caríssimi, turbas acclamántes Iesum, et procedámus in
  pace.<br /><span class="red">Vel:</span><br />Procedámus in pace.<br /><span
    class="red">Quo in casu omnes respondent:</span>
  In nómine Christi. Amen.
</div>
<div class="latin hijo hijo_16" ontouchend="cambialengua(this)">
  <span class="red">Et incipit, more solito, processio ad ecclesiam, ubi
    celebrabitur Missa.
    Præcedit, si thus adhibetur, thuriferarius cum thuribulo fumigante, deinde
    acolythus vel alius minister deferens crucem, ramis palmarum ornatam iuxta
    locorum consuetudines, medius inter duos ministros cum candelis accensis.
    Sequuntur diaconus, librum Evangeliorum deferens, sacerdos cum ministris,
    et, post eos, fideles omnes, ramos gestantes.<br />Progrediente processione,
    cantantur a schola et populo cantus sequentes, vel alii cantus apti in
    honorem Christi Regis.</span>
</div>
<div class="latin hijo hijo_17" ontouchend="cambialengua(this)">
  <span class="red">Antiphona 1</span><br />Púeri Hebræórum, portántes ramos
  olivárum, obviavérunt Dómino, clamántes et dicéntes: Hosánna in
  excélsis.<br /><span
    class="red">Quæ pro opportunitate repetitur inter strophas huius
    psalmi.</span><br /><span class="red">Psalmus 23</span><br />Dómini est
  terra et plenitúdo
  eius, * orbis terrárum et qui hábitant in eo. Quia ipse super mária fundávit
  eum * et super flúmina firmávit eum.<br /><span class="red">( Repetitur
    antiphona ): </span>Púeri Hebræórum, portántes ramos olivárum, obviavérunt
  Dómino, clamántes et
  dicéntes: Hosánna in excélsis.<br />Quis ascéndet in montem Dómini, * aut quis
  stabit in loco sancto eius? Innocens mánibus et mundo corde, ? qui non levávit
  ad vana ánimam suam, * nec iurávit in dolum.<br /><span class="red">(
    Repetitur antiphona ): </span>Púeri Hebræórum, portántes ramos olivárum,
  obviavérunt Dómino, clamántes et
  dicéntes: Hosánna in excélsis.<br />Hic accípiet benedictiónem a Dómino * et
  iustificatiónem a Deo salutári suo.<br />Hæc est generátio quæréntium eum, *
  quæréntium fáciem Dei Iacob.<br /><span class="red">( Repetitur antiphona ):
  </span>Púeri Hebræórum, portántes ramos olivárum, obviavérunt Dómino,
  clamántes et
  dicéntes: Hosánna in excélsis.<br />Attóllite, portæ, cápita vestra, ? et
  elevámini, portæ æternáles, * et introíbit rex glóriæ. Quis est iste rex
  glóriæ? * Dóminus fortis et potens, Dóminus potens in pro´lio.<br /><span
    class="red">( Repetitur antiphona ): </span>Púeri Hebræórum, portántes ramos
  olivárum, obviavérunt Dómino, clamántes et
  dicéntes: Hosánna in excélsis.<br />Attóllite, portæ, cápita vestra, ? et
  elevámini, portæ æternáles, * et introíbit rex glóriæ. Quis est iste rex
  glóriæ? * Dóminus virtútum ipse est rex glóriæ.<br /><span class="red">(
    Repetitur antiphona ): </span>Púeri Hebræórum, portántes ramos olivárum,
  obviavérunt Dómino, clamántes et
  dicéntes: Hosánna in excélsis.
</div>
<div class="latin hijo hijo_18" ontouchend="cambialengua(this)">
  <span class="red">Antiphona 2</span><br />Púeri Hebræórum vestiménta
  prosternébant in via, et clamábant dicéntes: Hosánna fílio David; benedíctus,
  qui venit in nómine Dómini.<br /><span class="red">Quæ pro opportunitate
    repetitur inter strophas huius psalmi.</span><br /><span class="red">Psalmus
    46</span><br /><br />Omnes gentes, pláudite
  mánibus, * iubiláte Deo in voce exsultatiónis, quóniam Dóminus Altíssimus,
  terríbilis, * rex magnus super omnem terram.<br /><span class="red">(
    Repetitur antiphona ): </span>Púeri Hebræórum vestiménta prosternébant in
  via, et clamábant dicéntes:
  Hosánna fílio David; benedíctus, qui venit in nómine Dómini.<br />Subiécit
  pópulos nobis, * et gentes sub pédibus nostris. Elégit nobis hereditátem
  nostram, * glóriam Iacob, quem diléxit.<br />Ascéndit Deus in iúbilo, * et
  Dóminus in voce tubæ.<br /><span class="red">( Repetitur antiphona ):
  </span>Púeri Hebræórum vestiménta prosternébant in via, et clamábant dicéntes:
  Hosánna fílio David; benedíctus, qui venit in nómine Dómini.<br />Psállite
  Deo, psállite; * psállite regi nostro, psállite. Quóniam rex omnis terræ Deus,
  * psállite sapiénter.<br /><span class="red">( Repetitur antiphona ):
  </span>Púeri Hebræórum vestiménta prosternébant in via, et clamábant dicéntes:
  Hosánna fílio David; benedíctus, qui venit in nómine Dómini.<br />Regnávit
  Deus super gentes, * Deus sedet super sedem sanctam suam. Príncipes populórum
  congregáti sunt cum pópulo Dei Abraham, ? quóniam Dei sunt scuta terræ: *
  veheménter elevátus est.<br /><span class="red">( Repetitur antiphona ):
  </span>Púeri Hebræórum vestiménta prosternébant in via, et clamábant dicéntes:
  Hosánna fílio David; benedíctus, qui venit in nómine Dómini.
</div>
<div class="latin hijo hijo_19" ontouchend="cambialengua(this)">
  <span class="red">Hymnus ad Christum Regem</span><br /><span
    class="red">Chorus:</span><br />Glória, laus et honor tibi sit, rex Christe
  redémptor, cui pueríle
  decus prompsit Hosánna pium. <span class="red">Omnes repetunt: </span>Glória,
  laus et honor tibi sit, rex Christe redémptor, cui pueríle decus prompsit
  Hosánna pium.<br /><span class="red">Chorus:</span><br />Israel es tu rex,
  Dávidis et ínclita proles, nómine qui in Dómini, rex benedícte, venis.
  <span class="red">Omnes repetunt: </span>Glória, laus et honor tibi sit, rex
  Christe redémptor, cui pueríle decus prompsit Hosánna pium.<br /><span
    class="red">Chorus:</span><br />Cotus in excélsis te laudat cǽlicus omnis,
  et mortális homo, et cuncta
  creáta simul. <span class="red">Omnes repetunt: </span>Glória, laus et honor
  tibi sit, rex Christe redémptor, cui pueríle decus prompsit Hosánna
  pium.<br /><span
    class="red">Chorus:</span><br />Plebs Hebrǽa tibi cum palmis óbvia venit;
  cum prece, voto, hymnis,
  ádsumus ecce tibi. <span class="red">Omnes repetunt: </span>Glória, laus et
  honor tibi sit, rex Christe redémptor, cui pueríle decus prompsit Hosánna
  pium.<br /><span class="red">Chorus:</span><br />Hi tibi passúro solvébant
  múnia laudis; nos tibi regnánti pángimus ecce melos.
  <span class="red">Omnes repetunt: </span>Glória, laus et honor tibi sit, rex
  Christe redémptor, cui pueríle decus prompsit Hosánna pium.<br /><span
    class="red">Chorus:</span><br />Hi placuére tibi, pláceat devótio nostra:
  rex bone, rex clemens, cui
  bona cuncta placent. <span class="red">Omnes repetunt: </span>Glória, laus et
  honor tibi sit, rex Christe redémptor, cui pueríle decus prompsit Hosánna
  pium.
</div>
<div class="latin hijo hijo_20" ontouchend="cambialengua(this)">
  <span class="red">Intrante processione in ecclesiam, cantatur sequens
    responsorium, vel alius
    cantus, qui loquatur de ingressu Domini.</span><br /><span class="red">R/.
  </span>Ingrediénte Dómino in sanctam civitátem,
  Hebræórum púeri, resurrectiónem vitæ pronuntiántes, * Cum ramis palmárum:
  Hosánna, clamábant, in excélsis.<br /><span class="red">V/. </span>Cum
  audísset pópulus, quod Iesus veníret Hierosólymam, exiérunt óbviam ei. * Cum
  ramis.
</div>
<div class="latin hijo hijo_21" ontouchend="cambialengua(this)">
  <span class="red">Sacerdos, cum ad altare pervenerit, illud veneratur et, pro
    opportunitate,
    incensat. Deinde pergit ad sedem ubi dimittit pluviale, si illud adhibuit,
    et assumit casulam. Omissis aliis ritibus initialibus Missæ, et, pro
    opportunitate, Kýrie, dicit collectam Missæ, quæ deinde prosequitur more
    solito.</span>
</div>
<div class="latin hijo hijo_22" ontouchend="cambialengua(this)">
  <span class="red">Ad Missam</span>
</div>
<div class="latin hijo hijo_24" ontouchend="cambialengua(this)">
  <span class="red">Post processionem vel introitum sollemnem sacerdos Missam
    incipit a
    collecta.</span>
</div>
<div class="latin hijo hijo_25">
  <span
    class="boton"
    ontouchend="event.stopPropagation();cambia_vista('principio_misa_1'); cambia_vista('principio_misa_2');">Forma
    prima: Processio</span><br /><br /><span
    class="boton"
    ontouchend="event.stopPropagation();cambia_vista('principio_misa_2'); cambia_vista('principio_misa_3');">Forma
    tertia: Introitus simplex</span>
</div>
<div class="latin hijo hijo_26" ontouchend="cambialengua(this)">
  <big><span class="red">Forma secunda: Introitus sollemnis</span></big>
</div>
<div class="latin hijo hijo_27" ontouchend="cambialengua(this)">
  <span class="red">Ubi processio extra ecclesiam fieri nequit, ingressus Domini
    celebratur
    intra ecclesiam per introitum sollemnem ante Missam principalem.</span>
</div>
<div class="latin hijo hijo_28" ontouchend="cambialengua(this)">
  <span class="red">Fideles congregantur vel ante portam ecclesiæ vel in ipsa
    ecclesia, ramos
    in manibus tenentes. Sacerdos et ministri et aliqua deputatio fidelium
    accedunt ad locum aptum ecclesiæ, extra presbyterium, ubi saltem maior pars
    fidelium ritum conspicere possit.</span>
</div>
<div class="latin hijo hijo_29" ontouchend="cambialengua(this)">
  <span class="red">Dum sacerdos ad locum dictum accedit, cantatur antiphona
    Hosánna vel alius
    cantus idoneus. Fit deinde benedictio ramorum et proclamatio Evangelii
    ingressus Domini in Ierusalem, ut supra. Post Evangelium sacerdos procedit
    sollemniter cum ministris et deputatione fidelium per ecclesiam ad
    presbyterium, dum cantatur responsorium Ingrediénte Dómino vel alius cantus
    aptus.</span>
</div>
<div class="latin hijo hijo_30" ontouchend="cambialengua(this)">
  <span class="red">Cum autem ad altare pervenerit, sacerdos illud veneratur.
    Deinde pergit ad
    sedem et, omissis ritibus initialibus Missæ, et, pro opportunitate, Kýrie,
    dicit collectam Missæ, quæ deinde prosequitur more solito.</span>
</div>
<div class="latin hijo hijo_31" ontouchend="cambialengua(this)">
  <span class="red">Ad Missam</span>
</div>
<div class="latin hijo hijo_33" ontouchend="cambialengua(this)">
  <span class="red">Post processionem vel introitum sollemnem sacerdos Missam
    incipit a
    collecta.</span>
</div>
<div class="latin hijo hijo_38">
  <span
    class="boton"
    ontouchend="event.stopPropagation();cambia_vista('principio_misa_1'); cambia_vista('principio_misa_3');">Forma
    prima: Processio</span><br /><br /><span
    class="boton"
    ontouchend="event.stopPropagation();cambia_vista('principio_misa_2'); cambia_vista('principio_misa_3');">Forma
    secunda: Introitus sollemnis</span>
</div>
<div class="latin hijo hijo_37" ontouchend="cambialengua(this)">
  <big><span class="red">Forma tertia: Introitus simplex</span></big>
</div>
<div class="latin hijo hijo_36" ontouchend="cambialengua(this)">
  <span class="red">In omnibus aliis Missis huius dominicæ in quibus non habetur
    introitus
    sollemnis, fit memoria ingressus Domini in Ierusalem per introitum
    simplicem.</span>
</div>
<div class="latin hijo hijo_35" ontouchend="cambialengua(this)">
  <span class="red">Dum sacerdos pergit ad altare, cantatur antiphona ad
    introitum cum psalmo
    vel alius cantus de eodem argumento. Sacerdos, postquam ad altare
    pervenerit, illud veneratur et pergit ad sedem. Post crucis signum salutat
    populum; deinde Missam prosequitur more solito.<br />In aliis Missis, in
    quibus fieri non potest cantus ad introitum, sacerdos, statim ac ad altare
    pervenerit et illud est veneratus, salutat populum, legit antiphonam ad
    introitum et Missam prosequitur more solito.</span>
</div>
<div class="latin hijo hijo_34" ontouchend="cambialengua(this)">
  <span class="red">Ad Missam</span>
</div>
<div class="latin hijo hijo_40" ontouchend="cambialengua(this)">
  <h4>
    Antiphona ad introitum<span class="alindcha">Cf. Io 12, 1. 12-13; Ps 23,
      9-10</span>
  </h4>
</div>
<div class="latin hijo hijo_39" ontouchend="cambialengua(this)">
  Ante sex dies sollémnis Paschæ, quando venit Dóminus in civitátem Ierúsalem,
  occurrérunt ei púeri: et in mánibus portábant ramos palmárum et clamábant voce
  magna, dicéntes: * Hosánna in excélsis: Benedíctus, qui venísti in multitúdine
  misericórdiæ tuæ.<br />Attóllite, portæ, cápita vestra, et elevámini, portæ
  æternáles, et introíbit rex glóriæ. Quis est iste rex glóriæ? Dóminus virtútum
  ipse est rex glóriæ.<br />* Hosánna in excélsis: Benedíctus, qui venísti in
  multitúdine misericórdiæ tuæ.
</div>
<div class="latin hijo hijo_41" ontouchend="cambialengua(this)">
  <h4>Collecta</h4>
</div>
<div class="latin hijo hijo_42" ontouchend="cambialengua(this)">
  Omnípotens sempitérne Deus, qui humáno géneri, ad imitándum humilitátis
  exémplum, Salvatórem nostrum carnem súmere, et crucem subíre fecísti, concéde
  propítius, ut et patiéntiæ ipsíus habére documénta et resurrectiónis consórtia
  mereámur. Qui tecum.
</div>
<div class="latin hijo hijo_43" ontouchend="cambialengua(this)">
  <span class="red">Historia Passionis Domini legitur absque luminaribus et
    absque incenso,
    sine salutatione et signatione libri. Legitur autem a diacono vel, ipso
    deficiente, a sacerdote. Legi potest etiam a lectoribus, parte Christi, si
    fieri potest, sacerdoti reservata.<br />Diaconi, non autem alii, ante cantum
    Passionis, petunt benedictionem sacerdotis, ut alias ante Evangelium.</span>
</div>
<div class="latin hijo hijo_44" ontouchend="cambialengua(this)">
  <span class="red">Post historiam Passionis habeatur, pro opportunitate, brevis
    homilia. Etiam
    spatium aliquod silentii servari potest.<br />Dicitur Credo et fit oratio
    universalis.</span>
</div>
<div class="latin hijo hijo_45" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_46" ontouchend="cambialengua(this)">
  Per Unigéniti tui passiónem placátio tua nobis, Dómine, sit propínqua, quam,
  etsi nostris opéribus non merémur, interveniénte sacrifício singulári, tua
  percipiámus miseratióne prævénti. Per Christum.
</div>
<div class="latin hijo hijo_47" ontouchend="cambialengua(this)">
  <h4>Præfatio</h4>
  <span class="red">De dominica Passione.</span>
  <p>
    Vere dignum et iustum est,<br />æquum et salutáre,<br />nos tibi semper et
    ubíque grátias ágere:<br />Dómine, sancte Pater, omnípotens ætérne
    Deus:<br />per
    Christum Dóminum nostrum.
  </p>
  <p>
    Qui pati pro ímpiis dignátus est ínnocens,<br />et pro scelerátis indébite
    condemnári.<br />Cuius mors delícta nostra detérsit,<br />et iustificatiónem
    nobis resurréctio comparávit.
  </p>
  <p>
    Unde et nos<br />cum ómnibus Angelis te laudámus,<br />iucúnda celebratióne
    clamántes:
  </p>
</div>
<div class="latin hijo hijo_48" ontouchend="cambialengua(this)">
  <h4>
    <span class="normal"></span>Antiphona ad communionem<span
      class="alindcha">Mt 26, 42</span>
  </h4>
</div>
<div class="latin hijo hijo_49" ontouchend="cambialengua(this)">
  Pater, si non potest hic calix transíre, nisi bibam illum, fiat volúntas tua.
</div>
<div class="latin hijo hijo_50" ontouchend="cambialengua(this)">
  <h4>Post communionem</h4>
</div>
<div class="latin hijo hijo_51" ontouchend="cambialengua(this)">
  Sacro múnere satiáti, súpplices te, Dómine, deprecámur, ut, qui fecísti nos
  morte Fílii tui speráre quod crédimus, fácias nos, eódem resurgénte, perveníre
  quo téndimus. Per Christum.
</div>
<div class="latin hijo hijo_52" ontouchend="cambialengua(this)">
  <h4>Oratio super populum</h4>
</div>
<div class="latin hijo hijo_53" ontouchend="cambialengua(this)">
  Réspice, quǽsumus, Dómine, super hanc famíliam tuam, pro qua Dóminus noster
  Iesus Christus non dubitávit mánibus tradi nocéntium, et crucis subíre
  torméntum. Qui vivit et regnat in sǽcula sæculórum.
</div>
<div class="latin hijo hijo_54" ontouchend="cambialengua(this)">
  <h2>FERIA II HEBDOMADÆ SANCTÆ</h2>
  <h3></h3>
</div>
<div class="latin hijo hijo_55" ontouchend="cambialengua(this)">
  <h4>
    Antiphona ad introitum<span class="alindcha">Cf. Ps 34, 1-2; 139, 8</span>
  </h4>
</div>
<div class="latin hijo hijo_56" ontouchend="cambialengua(this)">
  Iúdica, Dómine, nocéntes me, expúgna impugnántes me: apprehénde arma et
  scutum, et exsúrge in adiutórium meum, Dómine, virtus salútis meæ.
</div>
<div class="latin hijo hijo_57" ontouchend="cambialengua(this)">
  <h4>Collecta</h4>
</div>
<div class="latin hijo hijo_58" ontouchend="cambialengua(this)">
  Da, quǽsumus, omnípotens Deus, ut, qui ex nostra infirmitáte defícimus,
  intercedénte Unigéniti Fílii tui passióne, respirémus. Qui tecum.
</div>
<div class="latin hijo hijo_59" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_60" ontouchend="cambialengua(this)">
  Réspice, Dómine, propítius sacra mystéria quæ gérimus, et, quod ad nostra
  evacuánda præiudícia miséricors prævidísti, vitam nobis tríbue fructificáre
  perpétuam. Per Christum.
</div>
<div class="latin hijo hijo_61" ontouchend="cambialengua(this)">
  <span class="red">Præfatio
    <a
      href="m_estructura/prefacios/m_estructura_prefacios.html#pf015"
      class="boton">II</a>
    de Passione Domini.</span>
</div>
<div class="latin hijo hijo_62" ontouchend="cambialengua(this)">
  <h4>Antiphona ad communionem<span class="alindcha">Cf. Ps 101, 3</span></h4>
</div>
<div class="latin hijo hijo_63" ontouchend="cambialengua(this)">
  Non avértas fáciem tuam a me; in quacúmque die tríbulor, inclína ad me aurem
  tuam; in quacúmque die invocávero te, velóciter exáudi me.
</div>
<div class="latin hijo hijo_64" ontouchend="cambialengua(this)">
  <h4>Post communionem</h4>
</div>
<div class="latin hijo hijo_65" ontouchend="cambialengua(this)">
  Vísita, quǽsumus, Dómine, plebem tuam, et corda sacris dicáta mystériis
  pietáte tuére pervígili, ut remédia salútis ætérnæ, quæ te miseránte pércipit,
  te protegénte custódiat. Per Christum.
</div>
<div class="latin hijo hijo_66" ontouchend="cambialengua(this)">
  <h4>Oratio super populum ( ad libitum adhibenda )</h4>
</div>
<div class="latin hijo hijo_67" ontouchend="cambialengua(this)">
  Defénsio tua, Dómine, quǽsumus, adsit humílibus, et iúgiter prótegat in tua
  misericórdia confidéntes, ut, ad festa paschália celebránda, non solum
  observántiam corporálem, sed, quod est pótius, hábeant méntium puritátem. Per
  Christum.
</div>
<div class="latin hijo hijo_68" ontouchend="cambialengua(this)">
  <h2>FERIA III HEBDOMADÆ SANCTÆ</h2>
  <h3></h3>
</div>
<div class="latin hijo hijo_69" ontouchend="cambialengua(this)">
  <h4>Antiphona ad introitum<span class="alindcha">Cf. Ps 26, 12</span></h4>
</div>
<div class="latin hijo hijo_70" ontouchend="cambialengua(this)">
  Ne tradíderis me, Dómine, in ánimas persequéntium me: quóniam insurrexérunt in
  me testes iníqui, et mentíta est iníquitas sibi.
</div>
<div class="latin hijo hijo_71" ontouchend="cambialengua(this)">
  <h4>Collecta</h4>
</div>
<div class="latin hijo hijo_72" ontouchend="cambialengua(this)">
  Omnípotens sempitérne Deus, da nobis ita domínicæ passiónis sacraménta
  perágere, ut indulgéntiam percípere mereámur. Per Dóminum.
</div>
<div class="latin hijo hijo_73" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_74" ontouchend="cambialengua(this)">
  Hóstias famíliæ tuæ, quǽsumus, Dómine, placátus inténde, et, quam sacris
  munéribus facis esse partícipem, tríbuas ad eórum plenitúdinem perveníre. Per
  Christum.
</div>
<div class="latin hijo hijo_75" ontouchend="cambialengua(this)">
  <span class="red">Præfatio
    <a
      href="m_estructura/prefacios/m_estructura_prefacios.html#pf015"
      class="boton">II</a>
    de Passione Domini.</span>
</div>
<div class="latin hijo hijo_76" ontouchend="cambialengua(this)">
  <h4>Antiphona ad communionem<span class="alindcha">Rom 8, 32</span></h4>
</div>
<div class="latin hijo hijo_77" ontouchend="cambialengua(this)">
  Próprio Fílio suo non pepércit Deus, sed pro nobis ómnibus trádidit illum.
</div>
<div class="latin hijo hijo_78" ontouchend="cambialengua(this)">
  <h4>Post communionem</h4>
</div>
<div class="latin hijo hijo_79" ontouchend="cambialengua(this)">
  Satiáti múnere salutári, tuam, Dómine, misericórdiam deprecámur, ut hoc eódem
  sacraménto, quo nos voluísti temporáliter vegetári, perpétuæ vitæ fácias esse
  partícipes. Per Christum.
</div>
<div class="latin hijo hijo_80" ontouchend="cambialengua(this)">
  <h4>Oratio super populum ( ad libitum adhibenda )</h4>
</div>
<div class="latin hijo hijo_81" ontouchend="cambialengua(this)">
  Tua misericórdia, Deus, pópulum tibi súbditum<br />et ab omni subreptióne
  vetustátis expúrget,<br />et capácem sanctæ novitátis effíciat.<br />Per
  Christum.
</div>
<div class="latin hijo hijo_82" ontouchend="cambialengua(this)">
  <h2>FERIA IV HEBDOMADÆ SANCTÆ</h2>
  <h3></h3>
</div>
<div class="latin hijo hijo_83" ontouchend="cambialengua(this)">
  <h4>
    Antiphona ad introitum<span class="alindcha">Cf. Phil 2, 10. 8. 11</span>
  </h4>
</div>
<div class="latin hijo hijo_84" ontouchend="cambialengua(this)">
  In nómine Iesu omne genu flectátur, cæléstium, terréstrium et infernórum: quia
  Dóminus factus est oboédiens usque ad mortem, mortem autem crucis: ídeo
  Dóminus Iesus Christus in glória est Dei Patris.
</div>
<div class="latin hijo hijo_85" ontouchend="cambialengua(this)">
  <h4>Collecta</h4>
</div>
<div class="latin hijo hijo_86" ontouchend="cambialengua(this)">
  Deus, qui pro nobis Fílium tuum crucis patíbulum subíre voluísti, ut inimíci a
  nobis expélleres potestátem, concéde nobis fámulis tuis, ut resurrectiónis
  grátiam consequámur. Per Dóminum.
</div>
<div class="latin hijo hijo_87" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_88" ontouchend="cambialengua(this)">
  Súscipe, quǽsumus, Dómine, munus oblátum, et dignánter operáre, ut, quod
  gérimus Fílii tui mystério passiónis, piis efféctibus consequámur. Per
  Christum.
</div>
<div class="latin hijo hijo_89" ontouchend="cambialengua(this)">
  <span class="red">Præfatio
    <a
      href="m_estructura/prefacios/m_estructura_prefacios.html#pf015"
      class="boton">II</a>
    de Passione Domini.</span>
</div>
<div class="latin hijo hijo_90" ontouchend="cambialengua(this)">
  <h4>Antiphona ad communionem<span class="alindcha">Mt 20, 28</span></h4>
</div>
<div class="latin hijo hijo_91" ontouchend="cambialengua(this)">
  Fílius hóminis non venit ministrári, sed ministráre, et dare ánimam suam
  redemptiónem pro multis.
</div>
<div class="latin hijo hijo_92" ontouchend="cambialengua(this)">
  <h4>Post communionem</h4>
</div>
<div class="latin hijo hijo_93" ontouchend="cambialengua(this)">
  Largíre sénsibus nostris, omnípotens Deus, ut per temporálem Fílii tui mortem,
  quam mystéria veneránda testántur, vitam te nobis dedísse perpétuam
  confidámus. Per Christum.
</div>
<div class="latin hijo hijo_94" ontouchend="cambialengua(this)">
  <h4>Oratio super populum ( ad libitum adhibenda )</h4>
</div>
<div class="latin hijo hijo_95" ontouchend="cambialengua(this)">
  Da, quǽsumus, Dómine, fidélibus tuis et sine cessatióne cápere paschália
  sacraménta, et desideránter exspectáre dona ventúra, ut, mystériis quibus
  renáti sunt permanéntes, ad novam vitam his opéribus perducántur. Per
  Christum.
</div>
