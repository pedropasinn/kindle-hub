<div class="latin hijo hijo_1" ontouchend="cambialengua(this)">
  <h2>
    Hebdomada Sancta<br />SACRUM TRIDUUM PASCHALE<br />FERIA VI IN PASSIONE
    DOMINI
  </h2>
  <h3></h3>
</div>
<div class="latin hijo hijo_13" ontouchend="cambialengua(this)">
  <span class="red">Hac et sequenti die, Ecclesia, ex antiquissima traditione,
    sacramenta,
    præter Pænitentiæ et Infirmorum Unctionis, penitus non celebrat.</span>
</div>
<div class="latin hijo hijo_12" ontouchend="cambialengua(this)">
  <span class="red">Hac die sacra Communio fidelibus distribuitur unice inter
    celebrationem
    Passionis Domini; infirmis autem, qui hanc celebrationem participare
    nequeunt, quacumque diei hora deferri potest.</span>
</div>
<div class="latin hijo hijo_11" ontouchend="cambialengua(this)">
  <span class="red">Altare omnino nudum sit: sine cruce, sine candelabris, sine
    tobaleis.</span>
</div>
<div class="latin hijo hijo_10" ontouchend="cambialengua(this)">
  <h5>Celebratio Passionis Domini</h5>
</div>
<div class="latin hijo hijo_9" ontouchend="cambialengua(this)">
  <span class="red">Horis postmeridianis huius feriæ, et quidem circa horam
    tertiam, nisi ex
    ratione pastorali tardior hora seligatur, fit celebratio Passionis Domini,
    constans ex tribus partibus, nempe ex liturgia verbi, adoratione Crucis et
    sacra Communione.</span>
</div>
<div class="latin hijo hijo_8" ontouchend="cambialengua(this)">
  <span class="red">Sacerdos et diaconus, si adest, vestibus coloris rubri sicut
    ad Missam
    induti, sub silentio ad altare accedunt et, facta reverentia altari, in
    faciem procumbunt, vel, pro opportunitate, in genua se prosternunt, et in
    silentio aliquamdiu orant. Omnes alii in genua se prosternunt.</span>
</div>
<div class="latin hijo hijo_7" ontouchend="cambialengua(this)">
  <span class="red">Deinde sacerdos cum ministris vadit ad sedem, ubi, versus ad
    populum
    stantem, dicit, extensis manibus, unam e sequentibus orationibus, omissa
    invitatione Orémus.</span>
</div>
<div class="latin hijo hijo_4" ontouchend="cambialengua(this)">
  <span class="red">Oratio</span><br />Reminíscere miseratiónum tuárum,
  Dómine,<br />et fámulos tuos ætérna protectióne sanctífica,<br />pro quibus
  Christus, Fílius tuus,<br />per suum cruórem instítuit paschále
  mystérium.<br />Qui
  vivit et regnat in sǽcula sæculórum.<br /><span class="red">R/. </span>Amen.
</div>
<div class="latin hijo hijo_5" ontouchend="cambialengua(this)">
  <span class="red">Vel: </span><span class="alindcha"></span>
</div>
<div class="latin hijo hijo_6" ontouchend="cambialengua(this)">
  Deus, qui peccáti véteris hereditáriam mortem,<br />in qua posteritátis genus
  omne succésserat,<br />Christi Fílii tui, Dómini nostri,<br />passióne
  solvísti,<br />da, ut confórmes eídem facti,<br />sicut imáginem terréni
  hóminis natúræ necessitáte portávimus,<br />ita imáginem cæléstis, grátiæ
  sanctificatióne portémus.<br />Per Christum Dóminum nostrum.<br /><span
    class="red">R/. </span>Amén.
</div>
<div class="latin hijo hijo_3" ontouchend="cambialengua(this)">
  <h5>Pars prima: Liturgia verbi</h5>
</div>
<div class="latin hijo hijo_2" ontouchend="cambialengua(this)">
  <span class="red">Deinde, omnibus sedentibus, legitur prima lectio e libro
    Isaiæ prophetæ (
    52, 13 53, 12 ) cum suo psalmo.</span>
</div>
<div class="latin hijo hijo_14" ontouchend="cambialengua(this)">
  <span class="red">Sequitur secunda lectio ex Epistola ad Hebræos ( 4, 14-16;
    5, 7-9 ) et
    cantus ante Evangelium.</span>
</div>
<div class="latin hijo hijo_15" ontouchend="cambialengua(this)">
  <span class="red">Deinde legitur historia Passionis Domini secundum Ioannem (
    18, 1 19, 42 )
    eodem modo ac dominica præcedenti.</span>
</div>
<div class="latin hijo hijo_16" ontouchend="cambialengua(this)">
  <span class="red">Post lectionem Passionis Domini sacerdos habet brevem
    homiliam, cuius in
    fine fideles invitari possunt ut per breve tempus orationi instent.</span>
</div>
<div class="latin hijo hijo_17" ontouchend="cambialengua(this)">
  <h5 style="font-weight: normal">Oratio universalis</h5>
</div>
<div class="latin hijo hijo_18" ontouchend="cambialengua(this)">
  <span class="red">Liturgia verbi concluditur oratione universali, quæ fit hoc
    modo: diaconus,
    si adest vel, eo absente, minister laicus, stans ad ambonem, dicit
    invitationem, quo intentio significatur. Deinde omnes per aliquod temporis
    spatium in silentio orant, et postea sacerdos, stans ad sedem, vel, pro
    opportunitate, ad altare, manibus extensis, dicit orationem.<br />Fideles
    per totum orationum tempus vel genuflexi vel stantes manere possunt.</span>
</div>
<div class="latin hijo hijo_19" ontouchend="cambialengua(this)">
  <span class="red">Ante orationem sacerdotis adhiberi possunt, iuxta
    traditionem, invitationes
    diaconi </span>Flectámus genua - Leváte<span class="red">, cum genuflexione
    omnium ad precationem in silentio.<br />Conferentiæ
    tamen Episcoporum prævidere possunt alias invitationes ad introducendam
    orationem sacerdotis.</span>
</div>
<div class="latin hijo hijo_20" ontouchend="cambialengua(this)">
  <span class="red">In gravi necessitate publica, Episcopus diocesanus
    permittere vel statuere
    potest, ut addatur specialis intentio.</span>
</div>
<div class="latin hijo hijo_21" ontouchend="cambialengua(this)">
  I.
  <span class="red">Pro sancta Ecclesia<br />Oratio dicitur in tono simplici
    vel, si adhibentur
    invitationes Flectámus génua - Leváte, in tono sollemni.</span><br />Orémus,
  dilectíssimi nobis, pro Ecclésia sancta Dei, ut eam Deus et
  Dóminus noster pacificáre, adunáre et custodíre dignétur toto orbe terrárum,
  detque nobis, quiétam et tranquíllam vitam degéntibus, glorificáre Deum Patrem
  omnipoténtem.<br /><span class="red">Oratio in silentio. Deinde
    sacerdos:</span><br />Omnípotens sempitérne Deus, qui glóriam tuam ómnibus
  in Christo
  géntibus revelásti: custódi ópera misericórdiæ tuæ, ut Ecclésia tua, toto orbe
  diffúsa, stábili fide in confessióne tui nóminis persevéret. Per Christum
  Dóminum nostrum.<br /><span class="red">R/. </span>Amén.
</div>
<div class="latin hijo hijo_22" ontouchend="cambialengua(this)">
  II. <span class="red">Pro Papa</span><br />Orémus et pro beatíssimo Papa
  nostro <span class="red">N.</span>, ut Deus et Dóminus noster, qui elégit eum
  in órdine episcopátus, salvum atque incólumem custódiat Ecclésiæ suæ sanctæ,
  ad regéndum pópulum sanctum Dei.<br /><span class="red">Oratio in silentio.
    Deinde sacerdos:</span><br />Omnípotens sempitérne Deus, cuius iudício
  univérsa fundántur, réspice
  propítius ad preces nostras, et eléctum nobis Antístitem tua pietáte consérva,
  ut christiána plebs, quæ te gubernátur auctóre, sub ipso Pontífice, fídei suæ
  méritis augeátur. Per Christum Dóminum nostrum.<br /><span class="red">R/.
  </span>Amén.
</div>
<div class="latin hijo hijo_23" ontouchend="cambialengua(this)">
  III. <span class="red">Pro omnibus ordinibus gradibusque
    fidelium</span><br />Orémus et pro Epíscopo nostro <span
    class="red">N.</span>, pro ómnibus
  Epíscopis, presbýteris, diáconis Ecclésiæ, et univérsa plebe
  fidélium.<br /><span
    class="red">Oratio in silentio. Deinde sacerdos:</span><br />Omnípotens
  sempitérne Deus, cuius Spíritu totum corpus Ecclésiæ
  sanctificátur et régitur, exáudi nos pro minístris tuis supplicántes, ut,
  grátiæ tuæ múnere, ab ómnibus tibi fidéliter serviátur. Per Christum Dóminum
  nostrum.<br /><span class="red">R/. </span>Amén.
</div>
<div class="latin hijo hijo_24" ontouchend="cambialengua(this)">
  IV. <span class="red">Pro catechumenis</span><br />Orémus et pro catechúmenis
  ( nostris ) ut Deus et Dóminus noster adapériat aures præcordiórum ipsórum
  ianuámque misericórdiæ, ut, per lavácrum regeneratiónis accépta remissióne
  ómnium peccatórum, et ipsi inveniántur in Christo Iesu Dómino
  nostro.<br /><span
    class="red">Oratio in silentio. Deinde sacerdos:</span><br />Omnípotens
  sempitérne Deus, qui Ecclésiam tuam nova semper prole
  fecúndas, auge fidem et intelléctum catechúmenis ( nostris ) ut, renáti fonte
  baptísmatis, adoptiónis tuæ fíliis aggregéntur. Per Christum Dóminum
  nostrum.<br /><span class="red">R/. </span>Amén.
</div>
<div class="latin hijo hijo_25" ontouchend="cambialengua(this)">
  V. <span class="red">Pro unitate Christianorum</span><br />Orémus et pro
  univérsis frátribus in Christum credéntibus, ut Deus et Dóminus noster eos,
  veritátem faciéntes, in una Ecclésia sua congregáre et custodíre
  dignétur.<br /><span
    class="red">Oratio in silentio. Deinde sacerdos:</span><br />Omnípotens
  sempitérne Deus, qui dispérsa cóngregas et congregáta
  consérvas, ad gregem Fílii tui placátus inténde, ut, quos unum baptísma
  sacrávit, eos et fídei iungat intégritas et vínculum sóciet caritátis. Per
  Christum Dóminum nostrum.<br /><span class="red">R/. </span>Amén.
</div>
<div class="latin hijo hijo_26" ontouchend="cambialengua(this)">
  VI. <span class="red">Pro Iudæis</span><br />Orémus et pro Iudǽis, ut, ad quos
  prius locútus est Dóminus Deus noster, eis tríbuat in sui nóminis amóre et in
  sui foéderis fidelitáte profícere.<br /><span class="red">Oratio in silentio.
    Deinde sacerdos:</span><br />Omnípotens sempitérne Deus, qui promissiónes
  tuas Abrahæ eiúsque sémini
  contulísti, Ecclésiæ tuæ preces cleménter exáudi, ut pópulus acquisitiónis
  prióris ad redemptiónis mereátur plenitúdinem perveníre.Per Christum Dóminum
  nostrum.<br /><span class="red">R/. </span>Amén.
</div>
<div class="latin hijo hijo_27" ontouchend="cambialengua(this)">
  VII. <span class="red">Pro iis qui in Christum non credunt</span><br />Orémus
  et pro iis qui in Christum non credunt, ut, luce Sancti Spíritus illustráti,
  viam salútis et ipsi váleant introíre.<br /><span class="red">Oratio in
    silentio. Deinde sacerdos:</span><br />Omnípotens sempitérne Deus, fac ut
  qui Christum non confiténtur, coram
  te sincéro corde ambulántes, invéniant veritátem, nosque, mútuo proficiéntes
  semper amóre et ad tuæ vitæ mystérium plénius percipiéndum sollícitos,
  perfectióres éffice tuæ testes caritátis in mundo. Per Christum Dóminum
  nostrum.<br /><span class="red">R/. </span>Amén.
</div>
<div class="latin hijo hijo_28" ontouchend="cambialengua(this)">
  VIII. <span class="red">Pro iis qui in Deum non credunt</span><br />Orémus et
  pro iis qui Deum non agnóscunt, ut, quæ recta sunt sincéro corde sectántes, ad
  ipsum Deum perveníre mereántur.<br /><span class="red">Oratio in silentio.
    Deinde sacerdos:</span><br />Omnípotens sempitérne Deus, qui cunctos hómines
  condidísti, ut te
  semper desiderándo quǽrerent et inveniéndo quiéscerent, præsta, quǽsumus, ut
  inter nóxia quæque obstácula omnes, tuæ signa pietátis et in te credéntium
  testimónium bonórum óperum percipiéntes, te solum verum Deum nostríque géneris
  Patrem gáudeant confitéri. Per Christum Dóminum nostrum.<br /><span
    class="red">R/. </span>Amén.
</div>
<div class="latin hijo hijo_29" ontouchend="cambialengua(this)">
  IX. <span class="red">Pro rempublicam moderantibus</span><br />Orémus et pro
  ómnibus rempúblicam moderántibus, ut Deus et Dóminus noster mentes et corda
  eórum secúndum voluntátem suam dírigat ad veram ómnium pacem et
  libertátem.<br /><span
    class="red">Oratio in silentio. Deinde sacerdos:</span><br />Omnípotens
  sempitérne Deus, in cuius manu sunt hóminum corda et iura
  populórum, réspice benígnus ad eos, qui nos in potestáte moderántur, ut ubíque
  terrárum populórum prospéritas, pacis secúritas et religiónis libértas, te
  largiénte, consístant. Per Christum Dóminum nostrum.<br /><span
    class="red">R/. </span>Amén.
</div>
<div class="latin hijo hijo_30" ontouchend="cambialengua(this)">
  X. <span class="red">Pro tribulatis</span><br />Orémus, dilectíssimi nobis,
  Deum Patrem omnipoténtem, ut cunctis mundum purget erróribus, morbos áuferat,
  famem depéllat, apériat cárceres, víncula solvat, viatóribus securitátem,
  peregrinántibus réditum, infirmántibus sanitátem atque moriéntibus salútem
  indúlgeat.<br /><span class="red">Oratio in silentio. Deinde
    sacerdos:</span><br />Omnípotens sempitérne Deus, mæstórum consolátio,
  laborántium fortitúdo,
  pervéniant ad te preces de quacúmque tribulatióne clamántium, ut omnes sibi in
  necessitátibus suis misericórdiam tuam gáudeant affuísse. Per Christum Dóminum
  nostrum.<br /><span class="red">R/. </span>Amén.
</div>
<div class="latin hijo hijo_31" ontouchend="cambialengua(this)">
  <h5>Pars secunda: Adoratio sanctæ Crucis</h5>
</div>
<div class="latin hijo hijo_32" ontouchend="cambialengua(this)">
  <span class="red">Oratione universali expleta, fit sollemnis adoratio sanctæ
    Crucis. E
    duplici forma ostensionis, quæ præbetur, aptior seligatur, secundum
    exigentias pastorales.</span>
</div>
<div class="latin hijo hijo_33" ontouchend="cambialengua(this)">
  <h5 style="font-weight: normal">Ostensio sanctæ Crucis<br />Forma prior</h5>
</div>
<div class="latin hijo hijo_34" ontouchend="cambialengua(this)">
  <span class="red">Diaconus cum ministris vel alius minister idoneus adit
    sacristiam, ex qua
    processionaliter affert Crucem, velo violaceo obtectam, per ecclesiam ad
    medium presbyterii, comitantibus duobus ministris cum candelis
    accensis.<br />Sacerdos,
    stans ante altare versus ad populum, Crucem accipit, in summitate parum
    detegit et elevat, incipiens </span>Ecce lignum Crucis<span class="red">,
    eum adiuvante in cantu diacono vel, si casus fert, schola. Omnes
    respondent: </span>Veníte, adorémus<span class="red">. Cantu expleto, omnes
    in genua se prosternunt et parvo momento in silentio
    adorant, sacerdote stante et Crucem elevatam tenente.</span><br />Ecce
  lignum Crucis, in quo salus mundi pepéndit.<br /><span class="red">R/.
  </span>Vénite, adorémus.<br /><span class="red">Deinde sacerdos detegit
    dextrum brachium Crucis et iterum elevans Crucem
    incipit </span>Ecce lignum<span class="red">, et fit ut supra.<br />Denique
    detegit Crucem totaliter et elevans incipit
    tertio invitationem </span>Ecce lignum<span class="red">, et fit sicut prima
    vice.</span>
</div>
<div class="latin hijo hijo_35" ontouchend="cambialengua(this)">
  <h5 style="font-weight: normal">Forma altera</h5>
</div>
<div class="latin hijo hijo_36" ontouchend="cambialengua(this)">
  <span class="red">Sacerdos, vel diaconus, cum ministris, vel alius minister
    idoneus vadit ad
    portam ecclesiæ, ubi accipit Crucem non velatam, ministri vero candelas
    accensas, et fit processio per ecclesiam ad presbyterium. Prope ianuam, in
    medio ecclesiæ et ante ingressum presbyterii qui portat Crucem eam elevat,
    cantans </span>Ecce lignum<span class="red">, cui omnes respondent:
  </span>Veníte,
  adorémus<span class="red">, et post unamquamque responsionem in genua se
    prosternunt et parvo momento
    in silentio adorant, ut supra.</span>
</div>
<div class="latin hijo hijo_37" ontouchend="cambialengua(this)">
  <h5 style="font-weight: normal">Adoratio sanctæ Crucis</h5>
</div>
<div class="latin hijo hijo_38" ontouchend="cambialengua(this)">
  <span class="red">Deinde, comitantibus duobus ministris cum candelis accensis,
    sacerdos, vel
    diaconus portat Crucem ad ingressum presbyterii vel ad alium locum aptum et
    ibi deponit vel ministris sustentandam tradit, candelis a dextris et
    sinistris Crucis depositis.</span>
</div>
<div class="latin hijo hijo_39" ontouchend="cambialengua(this)">
  <span class="red">Ad adorationem Crucis, primus accedit solus sacerdos
    celebrans, casula et
    calceamentis, pro opportunitate, depositis. Deinde procedunt clerus,
    ministri laici et fideles, quasi processionaliter transeuntes, et
    reverentiam Cruci exhibentes per simplicem genuflexionem vel aliud signum
    aptum secundum usum regionis, v. gr. Crucem osculando.</span>
</div>
<div class="latin hijo hijo_40" ontouchend="cambialengua(this)">
  <span class="red">Unica tantum Crux adorationi præbeatur. Si propter populi
    concursum non
    omnes singulatim accedere possunt, sacerdos, postquam pars cleri et fidelium
    adorationem peregerit, Crucem sumit, et in medio ante altare consistens,
    paucis verbis populum ad sanctæ Crucis adorationem invitat et postea per
    breve tempus Crucem altius elevatam tenet, a fidelibus in silentio
    adorandam.</span><br /><span class="red">Dum autem sanctæ Crucis adoratio
    peragitur cantantur antiphona </span>Crucem tuam<span class="red">,
    Improperia, hymnus </span>Crux fidélis<span
    class="red">, vel alii cantus congrui, sedentibus omnibus, qui adorationem
    peregerunt.</span>
</div>
<div class="latin hijo hijo_41" ontouchend="cambialengua(this)">
  <h5 style="font-weight: normal">
    Cantus in adoratione sanctæ Crucis peragendi
  </h5>
</div>
<div class="latin hijo hijo_42" ontouchend="cambialengua(this)">
  <span class="red">Ant. </span>Crucem tuam adorámus, Dómine, et sanctam
  resurrectiónem tuam laudámus et glorificámus: ecce enim propter lignum venit
  gáudium in univérso mundo.<br /><span class="red">Cf. Ps 66,
    2</span><br />Deus misereátur nostri, et benedícat nobis: illúminet vultum
  suum super
  nos, et misereátur nostri.<br /><span class="red">Et repetitur antiphona:
  </span>Crucem tuam.
</div>
<div class="latin hijo hijo_43" ontouchend="cambialengua(this)">
  <span class="red">
    <div style="text-align: center">Improperia</div>
    Partes quæ ad singulos choros spectant, indicantur numeris 1 ( chorus primus
    et 2 ( chorus secundus ) ; quæ autem ab utroque choro simul cantanda sunt,
    indicantur hoc modo: 1 et 2. Quidam versus etiam a duobus cantoribus cantari
    possunt.<br />
    <div style="text-align: center">I</div> </span><br /><span class="red">1 et
    2</span> Pópule meus, quid feci tibi? Aut in quo
  contristávi te? Respónde mihi!1 Quia edúxi te de terra Ægýpti: parásti Crucem
  Salvatóri tuo.<br /><span class="red">1</span> Hágios o Theós.
  <span class="red">2</span> Sanctus Deus. <span class="red">1</span> Hágios
  Ischyrós. <span class="red">2</span> Sanctus Fortis.
  <span class="red">1</span> Hágios Athánatos, eléison himás.
  <span class="red">2</span> Sanctus Immortális, miserére nobis.<br /><span
    class="red">1 et 2</span>
  Quia edúxi te per desértum quadragínta annis, et manna cibávi te, et introdúxi
  te in terram satis bonam: parásti Crucem Salvatóri tuo.<br /><span
    class="red">1</span>
  Hágios o Theós. <span class="red">2</span> Sanctus Deus.
  <span class="red">1</span> Hágios Ischyrós. <span class="red">2</span> Sanctus
  Fortis. <span class="red">1</span> Hágios Athánatos, eléison himás.
  <span class="red">2</span> Sanctus Immortális, miserére nobis.<br /><span
    class="red">1 et 2</span>
  Quid ultra débui fácere tibi, et non feci? Ego quidem plantávi te víneam
  eléctam meam speciosíssimam: et tu facta es mihi nimis amára: acéto namque
  sitim meam potásti, et láncea perforásti latus Salvatóri tuo.<br /><span
    class="red">1</span>
  Hágios o Theós. <span class="red">2</span> Sanctus Deus.
  <span class="red">1</span> Hágios Ischyrós. <span class="red">2</span> Sanctus
  Fortis. <span class="red">1</span> Hágios Athánatos, eléison himás.
  <span class="red">2</span> Sanctus Immortális, miserére nobis.
</div>
<div class="latin hijo hijo_44" ontouchend="cambialengua(this)">
  <div style="text-align: center"><span class="red">II</span></div>
  <br /><span class="red">Cantores:</span><br />Ego propter te flagellávi
  Ægýptum cum primogénitis suis: et tu me flagellátum tradidísti.<br /><span
    class="red">1 et 2 repetunt:</span><br />Pópule meus, quid feci tibi? Aut in
  quo contristávi te? Respónde
  mihi!<br /><span class="red">Cantores:</span><br />Ego edúxi te de Ægýpto,
  demérso Pharaóne in Mare Rubrum: et tu me tradidísti princípibus
  sacerdótum.<br /><span class="red">1 et 2 repetunt:</span><br />Pópule
  meus.<br /><span class="red">Cantores:</span><br />Ego ante te apérui mare: et
  tu aperuísti láncea latus meum.<br /><span class="red">1 et 2
    repetunt:</span><br />Pópule meus.<br /><span
    class="red">Cantores:</span><br />Ego ante te
  præívi in colúmna nubis: et tu me duxísti ad prætórium Piláti.<br /><span
    class="red">1 et 2 repetunt:</span><br />Pópule meus.<br /><span
    class="red">Cantores:</span><br />Ego te pavi
  manna per desértum: et tu me cecidísti álapis et flagéllis.<br /><span
    class="red">1 et 2 repetunt:</span><br />Pópule meus.<br /><span
    class="red">Cantores:</span><br />Ego te potávi
  aqua salútis de petra: et tu me potásti felle et acéto.<br /><span
    class="red">1 et 2 repetunt:</span><br />Pópule meus.<br /><span
    class="red">Cantores:</span><br />Ego propter
  te Chananæórum reges percússi: et tu percussísti arúndine caput
  meum.<br /><span
    class="red">1 et 2 repetunt:</span><br />Pópule meus.<br /><span
    class="red">Cantores:</span><br />Ego dedi tibi
  sceptrum regále: et tu dedísti cápiti meo spíneam corónam.<br /><span
    class="red">1 et 2 repetunt:</span><br />Pópule meus.<br /><span
    class="red">Cantores:</span><br />Ego te
  exaltávi magna virtúte: et tu me suspendísti in patíbulo Crucis.<br /><span
    class="red">1 et 2 repetunt:</span><br />Pópule meus.
</div>
<div class="latin hijo hijo_45" ontouchend="cambialengua(this)">
  <div style="text-align: center"><span class="red">Hymnus</span></div>
  <br /><span class="red">Omnes:</span><br />Crux fidélis, inter omnes arbor una
  nóbilis,<br />Nulla talem silva profert, flore, fronde, gérmine!<br />Dulce
  lignum dulci clavo dulce pondus sústinens!<br /><span
    class="red">Cantores:</span><br />Pange, lingua, gloriósi proélium
  certáminis,<br />Et super crucis
  tropaéo dic triúmphum nóbilem,<br />Quáliter Redémptor orbis immolátus
  vícerit.<br /><span class="red">Omnes:</span><br />Crux fidélis, inter omnes
  arbor una nóbilis,<br />Nulla talem silva profert, flore, fronde,
  gérmine!<br /><span
    class="red">Cantores:</span><br />De paréntis protoplásti fraude factor
  cóndolens,<br />Quando pomi
  noxiális morte morsu córruit,<br />Ipse lignum tunc notávit, damna ligni ut
  sólveret.<br /><span class="red">Omnes:</span><br />Dulce lignum dulci clavo
  dulce pondus sústinens!<br /><span class="red">Cantores:</span><br />Hoc opus
  nostræ salútis ordo depopóscerat,<br />Multifórmis perditóris arte ut artem
  fálleret,<br />Et medélam ferret inde, hostis unde laéserat.<br /><span
    class="red">Omnes:</span><br />Crux fidélis, inter omnes arbor una
  nóbilis,<br />Nulla talem silva
  profert, flore, fronde, gérmine!<br /><span
    class="red">Cantores:</span><br />Quando venit ergo sacri plenitúdo
  témporis,<br />Missus est ab arce
  Patris<br />Natus, orbis cónditor,<br />Atque ventre virgináli carne factus
  pródiit.<br /><span class="red">Omnes:</span><br />Dulce lignum dulci clavo
  dulce pondus sústinens!<br /><span class="red">Cantores:</span><br />Vagit
  infans inter arta cónditus præsépia,<br />Membra pannis involúta Virgo Mater
  álligat,<br />Et manus pedésque et crura stricta cingit fáscia.<br /><span
    class="red">Omnes:</span><br />Crux fidélis, inter omnes arbor una
  nóbilis,<br />Nulla talem silva
  profert, flore, fronde, gérmine!<br /><span
    class="red">Cantores:</span><br />Lustra sex qui iam perácta tempus implens
  córporis, se volénte, natus
  ad hoc, passióni déditus, agnus in crucis levátur immolándus
  stípite.<br /><span
    class="red">Omnes:</span><br />Dulce lignum dulci clavo dulce pondus
  sústinens!<br /><span class="red">Cantores:</span><br />En acétum, fel,
  arúndo, sputa, clavi, láncea;<br />Mite corpus
  perforátur, sanguis, unda prófluit;<br />Terra, pontus, astra, mundus quo
  lavántur flúmine!<br /><span class="red">Omnes:</span><br />Crux fidélis,
  inter omnes arbor una nóbilis,<br />Nulla talem silva profert, flore, fronde,
  gérmine!<br /><span class="red">Cantores:</span><br />Flecte ramos, arbor
  alta, tensa laxa víscera,<br />Et rigor lentéscat ille, quem dedit
  natívitas,<br />Ut supérni membra Regis miti tendas stípite.<br /><span
    class="red">Omnes:</span><br />Dulce lignum dulci clavo dulce pondus
  sústinens!<br /><span class="red">Cantores:</span><br />Sola digna tu fuísti
  ferre sæcli prétium<br />Atque portum præparáre
  nauta mundo náufrago,<br />Quem sacer cruor perúnxit fusus Agni
  córpore.<br /><span
    class="red">Omnes:</span><br />Crux fidélis, inter omnes arbor una
  nóbilis,<br />Nulla talem silva
  profert, flore, fronde, gérmine!<br /><span class="red">Conclusio numquam
    omittenda:</span><br /><span class="red">Omnes:</span><br />Æqua Patri
  Filióque, ínclito
  Paráclito, Sempitérna sit beátæ Trinitáti glória; cuius alma nos redémit atque
  servat grátia. Amen.<br /><span class="red">Iuxta locorum condiciones aut
    populi traditiones et pro opportunitate
    pastorali, cantari potest Stabat Mater, secundum Graduale Romanum, vel alius
    cantus aptus in memoriam compassionis beatæ Maríæ Virginis.</span>
</div>
<div class="latin hijo hijo_46" ontouchend="cambialengua(this)">
  <span class="red">Adoratione expleta, Crux portatur a diacono vel ministro ad
    locum suum ad
    altare. Candelæ vero accensæ deponuntur circa vel supra altare vel prope
    Crucem.</span>
</div>
<div class="latin hijo hijo_47" ontouchend="cambialengua(this)">
  <h5>Pars tertia: Sacra Communio</h5>
</div>
<div class="latin hijo hijo_48" ontouchend="cambialengua(this)">
  <span class="red">Super altare extenditur tobalea et ponitur corporale et
    missale. Interim
    diaconus vel, eo deficiente, ipse sacerdos, velo umerali assumpto, reportat
    Ss. mum Sacramentum e loco repositionis, breviore via, ad altare, dum omnes
    in silentio stant. Duo ministri cum candelis accensis comitantur Ss. mum
    Sacramentum et deponunt candelabra circa vel supra altare.<br /></span>
</div>
<div class="latin hijo hijo_49" ontouchend="cambialengua(this)">
  <span class="red">Cum diaconus, si adest, Ss. mum Sacramentum super altare
    posuerit et
    discooperuerit pyxidem, sacerdos accedit ad altare et
    genuflectit.<br />Deinde
    sacerdos clara voce dicit, iunctis manibus:</span>
</div>
<div class="latin hijo hijo_50" ontouchend="cambialengua(this)">
  <span class="red"></span>Præcéptis salutáribus móniti, et divína institutióne
  formáti, audémus dícere:
</div>
<div class="latin hijo hijo_51" ontouchend="cambialengua(this)">
  <span class="red">Sacerdos, extensis manibus, et omnes præsentes
    prosequuntur:</span>
</div>
<div class="latin hijo hijo_52" ontouchend="cambialengua(this)">
  <span class="red"></span>Pater noster, qui es in cælis:<br />sanctificétur
  nomen tuum;<br />advéniat regnum tuum;<br />fiat volúntas tua, sicut in cælo,
  et in terra.<br />Panem nostrum cotidiánum da nobis hódie;<br />et dimítte
  nobis débita nostra,<br />sicut et nos dimíttimus debitóribus nostris;<br />et
  ne nos indúcas in tentatiónem;<br />sed líbera nos a malo.
</div>
<div class="latin hijo hijo_53" ontouchend="cambialengua(this)">
  <span class="red">Manibus extensis, sacerdos solus prosequitur:</span>
</div>
<div class="latin hijo hijo_54" ontouchend="cambialengua(this)">
  <span class="red"></span>Líbera nos, quǽsumus, Dómine, ab ómnibus malis, da
  propítius pacem in diébus nostris, ut, ope misericórdiæ tuæ adiúti, et a
  peccáto simus semper líberi et ab omni perturbatióne secúri: exspectántes
  beátam spem et advéntum Salvatóris nostri Iesu Christi.
</div>
<div class="latin hijo hijo_55" ontouchend="cambialengua(this)">
  <span class="red">Iungit manus.<br />Populus orationem concludit,
    acclamans:</span>
</div>
<div class="latin hijo hijo_56" ontouchend="cambialengua(this)">
  <span class="red"></span>Quia tuum est regnum, et potéstas, et glória in
  sǽcula.
</div>
<div class="latin hijo hijo_57" ontouchend="cambialengua(this)">
  <span class="red">Sacerdos deinde, iunctis manibus, dicit secreto:</span>
</div>
<div class="latin hijo hijo_58" ontouchend="cambialengua(this)">
  <span class="red"></span>Percéptio Córporis tui, Dómine Iesu Christe, non mihi
  provéniat in iudícium et condemnatiónem: sed pro tua pietáte prosit mihi ad
  tutaméntum mentis et córporis, et ad medélam percipiéndam.
</div>
<div class="latin hijo hijo_59" ontouchend="cambialengua(this)">
  <span class="red">Deinde genuflectit, accipit particulam, eamque aliquantulum
    elevatam super
    pyxidem tenens, ad populum versus, clara voce dicit:</span>
</div>
<div class="latin hijo hijo_60" ontouchend="cambialengua(this)">
  <span class="red"> </span>Ecce Agnus Dei, ecce qui tollit peccáta mundi. Beáti
  qui ad cenam Agni vocáti sunt.
</div>
<div class="latin hijo hijo_61" ontouchend="cambialengua(this)">
  <span class="red">Et una cum populo semel subdit:</span>
</div>
<div class="latin hijo hijo_62" ontouchend="cambialengua(this)">
  <span class="red"></span>Dómine, non sum dignus, ut intres sub tectum meum,
  sed tantum dic verbo, et sanábitur ánima mea.
</div>
<div class="latin hijo hijo_63" ontouchend="cambialengua(this)">
  <span class="red">Et, ad altare versus, reverenter sumit Corpus Christi,
    secreto dicens:
    Corpus Christi.</span>
</div>
<div class="latin hijo hijo_64" ontouchend="cambialengua(this)">
  <span class="red">Deinde procedit ad distribuendam Communionem fidelibus.
    Durante Communione
    cani potest psalmus 21 vel alius cantus congruus.</span>
</div>
<div class="latin hijo hijo_65" ontouchend="cambialengua(this)">
  <span class="red">Distributione Communionis peracta, pyxis per diaconum vel
    alium idoneum
    ministrum ad locum præparatum extra ecclesiam defertur, vel, si
    circumstantiæ id postulent, in tabernaculo reponitur.</span>
</div>
<div class="latin hijo hijo_66" ontouchend="cambialengua(this)">
  <span class="red">Deinde sacerdos dicit: </span>Orémus<span class="red">, et
    servato pro opportunitate aliquo spatio sacri silentii, dicit
    orationem post Communionem:</span>
</div>
<div class="latin hijo hijo_67" ontouchend="cambialengua(this)">
  <span class="red"></span>Omnípotens sempitérne Deus, qui nos Christi tui beáta
  morte et resurrectióne reparásti, consérva in nobis opus misericórdiæ tuæ, ut
  huius mystérii participatióne perpétua devotióne vivámus. Per Christum Dóminum
  nostrum.<br /><span class="red">R/. </span>Amen.
</div>
<div class="latin hijo hijo_68" ontouchend="cambialengua(this)">
  <span class="red">Ad dimissionem diaconus vel, eo deficiente, ipse sacerdos,
    dicere potest
    invitationem: Inclináte vos ad benedictiónem.<br />Deinde sacerdos, stans
    versus ad populum, et super illum manus extendens, dicit hanc orationem
    super populum:</span>
</div>
<div class="latin hijo hijo_69" ontouchend="cambialengua(this)">
  <span class="red"></span>Super pópulum tuum, quǽsumus, Dómine, qui mortem
  Fílii tui in spe suæ resurrectiónis recóluit, benedíctio copiósa descéndat,
  indulgéntia véniat, consolátio tribuátur, fides sancta succréscat, redémptio
  sempitérna firmétur. Per Christum Dóminum nostrum.<br /><span class="red">R/.
  </span>Amen.
</div>
<div class="latin hijo hijo_70" ontouchend="cambialengua(this)">
  <span class="red">Et omnes, facta Cruci genuflexione, discedunt sub
    silentio.</span>
</div>
<div class="latin hijo hijo_71" ontouchend="cambialengua(this)">
  <span class="red">Altare post celebrationem denudatur, relicta tamen super
    illud Cruce cum
    duobus vel quattuor candelabris.</span>
</div>
<div class="latin hijo hijo_72" ontouchend="cambialengua(this)">
  <span class="red">Hora vesperarum ab iis qui sollemni actioni liturgicæ
    postmeridianæ
    interfuerunt non celebratur.</span>
</div>
