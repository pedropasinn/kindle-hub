<div class="latin hijo hijo_1" ontouchend="cambialengua(this)">
  <h2>Dominica Paschae<br />Ad Missam in Die</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Manducavimus et bibimus cum illo postquam resurrexit a mortuis
  </p>
  <p class="Areadingfrom">
    Léctio Actuum Apostolórum<span class="alindcha">10, 34a. 37-43</span>
  </p>
  <p class="Incipit-oneline">In diébus illis:</p>
  <p>
    Apériens Petrus os dixit: «Vos scitis quod factum est verbum per univérsam
    Iudǽam incípiens a Galilǽa post baptísmum, quod prædicávit Ioánnes: Iesum a
    Názareth, quómodo unxit eum Deus Spíritu Sancto et virtúte, qui pertransívit
    benefaciéndo et sanándo omnes oppréssos a Diábolo, quóniam Deus erat cum
    illo. Et nos testes sumus ómnium, quæ fecit in regióne Iudæórum et
    Ierúsalem; quem et occidérunt suspendéntes in ligno.
  </p>
  <p>
    Hunc Deus suscitávit tértia die et dedit eum maniféstum fíeri non omni
    pópulo, sed téstibus præordinátis a Deo, nobis, qui manducávimus et bíbimus
    cum illo postquam resurréxit a mórtuis; et præcépit nobis prædicáre pópulo
    et testificári quia ipse est, qui constitútus est a Deo iudex vivórum et
    mortuórum.
  </p>
  <p>
    Huic omnes Prophétæ testimónium pérhibent remissiónem peccatórum accípere
    per nomen eius omnes, qui credunt in eum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 117, 1-2. 16ab-17. 22-23 (: 24)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Haec dies quam fecit Dóminus; exsultémus et
  laetémur in ea.<br /><span class="red">vel </span>
  Allelúia.
</div>
<div class="latin hijo hijo_6" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Dicat nunc Israel, quóniam bonus,<br />quóniam in sǽculum
  misericórdia eius.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Haec dies quam fecit Dóminus; exsultémus et
  laetémur in ea.<br /><span class="red">vel </span>
  Allelúia.
</div>
<div class="latin hijo hijo_8" ontouchend="cambialengua(this)">
  Déxtera Dómini fecit virtútem,<br />déxtera Dómini exaltáta est.<br />Non
  móriar, sed vivam,<br />et narrábo ópera Dómini.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Haec dies quam fecit Dóminus; exsultémus et
  laetémur in ea.<br /><span class="red">vel </span>
  Allelúia.
</div>
<div class="latin hijo hijo_10" ontouchend="cambialengua(this)">
  Lápidem quem reprobavérunt ædificántes,<br />hic factus est in caput
  ánguli;<br />a Dómino factum est istud,<br />et est mirábile in óculis
  nostris.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Haec dies quam fecit Dóminus; exsultémus et
  laetémur in ea.<br /><span class="red">vel </span>
  Allelúia.
</div>
<div class="latin hijo hijo_12" ontouchend="cambialengua(this)">
  <span
    class="boton"
    ontouchend="event.stopPropagation();cambia_vista('lect_2_uno');cambia_vista('lect_2_otro');">vel ad libitum</span>
</div>
<div class="latin hijo hijo_13" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Quæ sursum sunt quǽrite, ubi Christus est</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 1-4</span>
  </p>
  <p class="Incipit-oneline">Fratres:</p>
  <p>
    Si conresurrexístis cum Christo, quæ sursum sunt quǽrite, ubi Christus est
    in déxtera Dei sedens; quæ sursum sunt sápite, non quæ supra terram. Mórtui
    enim estis, et vita vestra abscóndita est cum Christo in Deo! Cum Christus
    apparúerit, vita vestra, tunc et vos apparébitis cum ipso in glória.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_14" ontouchend="cambialengua(this)">
  <span
    class="boton"
    ontouchend="event.stopPropagation();cambia_vista('lect_2_uno');cambia_vista('lect_2_otro');">vel ad libitum</span>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Expurgate vetus fermentum, ut sitis nova consparsio.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">5, 6b-8</span>
  </p>
  <p class="Incipit-oneline">Fratres:</p>
  <p>
    Nescítis quia módicum ferméntum totam massam corrúmpit? Expurgáte vetus
    ferméntum, ut sitis nova conspársio, sicut estis ázymi. Etenim Pascha
    nostrum immolátus est Christus! Itaque festa celebrémus, non in ferménto
    véteri neque in ferménto malítiæ et nequítiæ, sed in ázymis sinceritátis et
    veritátis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(Dici debet hac die; in diebus infra octavam, ad
      libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_18" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Pascha nostrum immolátus est Christus, ítaque festa
    celebrémus in Dómino.<br />Allelúia.
  </p>
</div>
<div class="latin hijo hijo_19" ontouchend="cambialengua(this)">
  <span class="red">Loco huius Evangelii legi potest Evangelium ut supra in </span><span
    class="boton"
    ontouchend="event.stopPropagation();cambia_vista('ev_dom_uno');cambia_vista('ev_dom_otro');">Nocte Sancta</span><br /><span class="red">Ubi habetur Missa vespertina, legi etiam potest in ea </span><span
    class="boton"
    ontouchend="event.stopPropagation();cambia_vista('ev_dom_uno');cambia_vista('ev_dom_vispera');">Evangelium</span>
</div>
<div class="latin hijo hijo_20" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Oportet eum a mortuis resurgere</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 1-9</span>
  </p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_22" ontouchend="cambialengua(this)">
  <p>
    Prima sabbatórum María Magdaléne venit mane, cum adhuc ténebræ essent, ad
    monuméntum et videt lápidem sublátum a monuménto. Currit ergo et venit ad
    Simónem Petrum et ad álium discípulum, quem amábat Iesus, et dicit eis:
    «Tulérunt Dóminum de monuménto, et nescímus, ubi posuérunt eum!».
  </p>
  <p>
    Exiit ergo Petrus et ille álius discípulus, et veniébant ad monuméntum.
    Currébant autem duo simul, et ille álius discípulus præcucúrrit cítius Petro
    et venit primus ad monuméntum; et cum se inclinásset, videt pósita
    linteámina, non tamen introívit.
  </p>
  <p>
    Venit ergo et Simon Petrus sequens eum et introívit in monuméntum; et videt
    linteámina pósita et sudárium, quod fúerat super caput eius, non cum
    linteamínibus pósitum, sed separátim involútum in unum locum. Tunc ergo
    introívit et alter discípulus, qui vénerat primus ad monuméntum, et vidit et
    crédidit. Nondum enim sciébant Scriptúram, quia opórtet eum a mórtuis
    resúrgere.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span
    class="boton"
    ontouchend="event.stopPropagation();cambia_vista('ev_dom_uno');cambia_vista('ev_dom_otro');">Ad Missam in die</span><br /><span class="red">Ubi habetur Missa vespertina, legi etiam potest in ea
  </span>
  <span
    class="boton"
    ontouchend="event.stopPropagation();cambia_vista('ev_dom_vispera');cambia_vista('ev_dom_otro');">Evangelium</span>
</div>
<div class="latin hijo hijo_24" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Surrexit et præcedit vos in Galilæam.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">28, 1-10</span>
  </p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_26" ontouchend="cambialengua(this)">
  <p class="TheWordoftheLord4">
    Sero post sábbatum, cum illucésceret in primam sábbati, venit María
    Magdaléne et áltera María vidére sepúlcrum. Et ecce terræ motus factus est
    magnus: ángelus enim Dómini descéndit de cælo et accédens revólvit lápidem
    et sedébat super eum. Erat autem aspéctus eius sicut fulgur, et vestiméntum
    eius cándidum sicut nix. Præ timóre autem eius extérriti sunt custódes et
    facti sunt velut mórtui.
  </p>
  <p class="plectura">
    Respóndens autem ángelus dixit muliéribus: «Nolíte timére vos! Scio enim
    quod Iesum, qui crucifíxus est, quǽritis. Non est hic: surréxit enim, sicut
    dixit. Veníte, vidéte locum, ubi pósitus erat. Et cito eúntes dícite
    discípulis eius: “Surréxit a mórtuis et ecce præcédit vos in Galilæam; ibi
    eum vidébitis”. Ecce dixi vobis».
  </p>
  <p class="plectura">
    Et exeúntes cito de monuménto cum timóre et magno gáudio cucurrérunt
    nuntiáre discípulis eius.
  </p>
  <p class="plectura">
    Et ecce Iesus occúrrit illis dicens: «Avéte». Illæ autem accessérunt et
    tenuérunt pedes eius et adoravérunt eum. Tunc ait illis Iesus: «Nolíte
    timére; ite, nuntiáte frátribus meis, ut eant in Galilǽam et ibi me
    vidébunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_27" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Iesus Nazarenus crucifixus surrexit.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">16, 1-7</span>
  </p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_29" ontouchend="cambialengua(this)">
  <p class="TheWordoftheLord4">
    Cum transísset sábbatum, María Magdaléne et María Iacóbi et Salóme emérunt
    arómata, ut veniéntes úngerent eum. Et valde mane, prima sabbatórum, véniunt
    ad monuméntum, orto iam sole.<br />Et dicébant ad ínvicem: «Quis revólvet
    nobis lápidem ab óstio monuménti?». Et respiciéntes vident revolútum
    lápidem; erat quippe magnus valde.
  </p>
  <p class="plectura">
    Et introeúntes in monuméntum vidérunt iúvenem sedéntem in dextris, coopértum
    stola cándida, et obstupuérunt.
  </p>
  <p class="plectura">
    Qui dicit illis: «Nolíte expavéscere! Iesum quǽritis Nazarénum crucifíxum.
    Surréxit, non est hic; ecce locus, ubi posuérunt eum. Sed ite, dícite
    discípulis eius et Petro: “Præcédit vos in Galilǽam. Ibi eum vidébitis,
    sicut dixit vobis”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quid quæritis viventem cum mortuis?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 1-12</span>
  </p>
</div>
<div class="latin hijo hijo_31" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_32" ontouchend="cambialengua(this)">
  <p class="TheWordoftheLord4">
    Prima sabbatórum, valde dilúculo venérunt ad monuméntum portántes, quæ
    paráverant, arómata. Et invenérunt lápidem revolútum a monuménto; et
    ingréssæ non invenérunt corpus Dómini Iesu.
  </p>
  <p class="plectura">
    Et factum est, dum mente hæsitárent de isto, ecce duo viri stetérunt secus
    illas in veste fulgénti. Cum timérent autem et declinárent vultum in terram,
    dixérunt ad illas: «Quid quǽritis vivéntem cum mórtuis? Non est hic, sed
    surréxit. Recordámini quáliter locútus est vobis, cum adhuc in Galilǽa
    esset, dicens: “Opórtet Fílium hóminis tradi in manus hóminum peccatórum et
    crucifígi et die tértia resúrgere”».
  </p>
  <p class="plectura">
    Et recordátæ sunt verbórum eius et regréssæ a monuménto nuntiavérunt hæc
    ómnia illis Undecim et céteris ómnibus. Erat autem María Magdaléne et Ioánna
    et María Iacóbi; et céteræ cum eis dicébant ad apóstolos hæc. Et visa sunt
    ante illos sicut deliraméntum verba ista, et non credébant illis.
  </p>
  <p class="plectura">
    Petrus autem surgens cucúrrit ad monuméntum et procúmbens videt linteámina
    sola; et rédiit ad sua mirans, quod factum fúerat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_33" ontouchend="cambialengua(this)">
  <span class="red">Loco huius Evangelii legi potest Evangelium ut supra in </span><span
    class="boton"
    ontouchend="event.stopPropagation();cambia_vista('ev_dom_uno');cambia_vista('ev_dom_otro');">Nocte Sancta</span><br /><span
    class="boton"
    ontouchend="event.stopPropagation();cambia_vista('ev_dom_vispera');cambia_vista('ev_dom_otro');">Ad Missam in diem</span>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Oportet eum a mortuis resurgere</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 13-35</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>
    Ecce duo ex discípulis Iesu ibant ipsa die [prima sabbatórum] in castéllum,
    quod erat in spátio stadiórum sexagínta ab Ierúsalem nómine Emmaus; et ipsi
    loquebántur ad ínvicem de his ómnibus, quæ accíderant. Et factum est, dum
    fabularéntur et secum quærerent, et ipse Iesus appropínquans ibat cum illis;
    óculi autem illórum tenebántur, ne eum agnóscerent. Et ait ad illos: «Qui
    sunt hi sermónes, quos confértis ad ínvicem ambulántes?». Et stetérunt
    tristes.
  </p>
  <p>
    Et respóndens unus, cui nomen Cléopas, dixit ei: «Tu solus peregrínus es in
    Ierúsalem et non cognovísti, quæ facta sunt in illa his diébus?».
  </p>
  <p>Quibus ille dixit: «Quæ?».</p>
  <p>
    Et illi dixérunt ei: «De Iesu Nazaréno, qui fuit vir prophéta, potens in
    ópere et sermóne coram Deo et omni pópulo; et quómodo eum tradidérunt summi
    sacerdótes et príncipes nostri in damnatiónem mortis et crucifixérunt eum.
    Nos autem sperabámus, quia ipse esset redemptúrus Israel; at nunc super hæc
    ómnia tértia dies hódie quod hæc facta sunt. Sed et mulíeres quædam ex
    nostris terruérunt nos, quæ ante lucem fuérunt ad monuméntum et, non invénto
    córpore eius, venérunt dicéntes se étiam visiónem angelórum vidísse, qui
    dicunt eum vívere. Et abiérunt quidam ex nostris ad monuméntum et ita
    invenérunt, sicut mulíeres dixérunt, ipsum vero non vidérunt».
  </p>
  <p>
    Et ipse dixit ad eos: «O stulti et tardi corde ad credéndum in ómnibus, quæ
    locúti sunt Prophétæ! Nonne hæc opórtuit pati Christum et intráre in glóriam
    suam?». Et incípiens a Móyse et ómnibus Prophétis interpretabátur illis in
    ómnibus Scriptúris, quæ de ipso erant.
  </p>
  <p>
    Et appropinquavérunt castéllo, quo ibant, et ipse se finxit lóngius ire. Et
    coegérunt illum dicéntes: «Mane nobíscum, quóniam advesperáscit, et
    inclináta est iam dies». Et intrávit, ut manéret cum illis. Et factum est,
    dum recúmberet cum illis, accépit panem et benedíxit ac fregit et porrigébat
    illis. Et apérti sunt óculi eórum, et cognovérunt eum; et ipse evánuit ab
    eis. Et dixérunt ad ínvicem: «Nonne cor nostrum ardens erat in nobis, dum
    loquerétur nobis in via et aperíret nobis Scriptúras?».
  </p>
  <p>
    Et surgéntes eádem hora regréssi sunt in Ierúsalem et invenérunt congregátos
    Undecim et eos, qui cum ipsis erant, dicéntes: «Surréxit Dóminus vere et
    appáruit Simóni». Et ipsi narrábant, quæ gesta erant in via, et quómodo
    cognovérunt eum in fractióne panis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <h2>Feria II<br />infra octavam Paschae</h2>
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Hunc Iesum resuscitavit Deus, cuius omnes nos testes sumus
  </p>
  <p class="Areadingfrom">
    Léctio Actuum Apostolórum<span class="alindcha">2, 14. 22-33</span>
  </p>
  <p class="Incipit-oneline">In die Pentecóstes:</p>
  <p>Stans Petrus cum Undecim levávit vocem suam et locútus est eis:</p>
  <p>
    «Viri Iudǽi et qui habitátis Ierúsalem univérsi, hoc vobis notum sit, et
    áuribus percípite verba mea.
  </p>
  <p>
    Iesum Nazarénum, virum approbátum a Deo apud vos virtútibus et prodígiis et
    signis, quæ fecit per illum Deus in médio vestri, sicut ipsi scitis, hunc
    definíto consílio et præsciéntia Dei tráditum per manum iniquórum affigéntes
    interemístis, quem Deus suscitávit, solútis dolóribus mortis, iuxta quod
    impossíbile erat tenéri illum ab ea.
  </p>
  <p>
    David enim dicit circa eum: «Providébam Dóminum coram me semper, quóniam a
    dextris meis est, ne commóvear. Propter hoc lætátum est cor meum, et
    exsultávit lingua mea; ínsuper et caro mea requiéscet in spe. Quóniam non
    derelínques ánimam meam in inférno neque dabis Sanctum tuum vidére
    corruptiónem. Notas fecísti mihi vias vitæ, replébis me iucunditáte cum
    fácie tua».
  </p>
  <p>
    Viri fratres, líceat audénter dícere ad vos de patriárcha David, quóniam et
    defúnctus est et sepúltus est, et sepúlcrum eius est apud nos usque in
    hodiérnum diem; prophéta ígitur cum esset et sciret quia iure iurándo
    iurásset illi Deus de fructu lumbi eius sedére super sedem eius, próvidens
    locútus est de resurrectióne Christi, quia neque derelíctus est in inférno,
    neque caro eius vidit corruptiónem. Hunc Iesum resuscitávit Deus, cuius
    omnes nos testes sumus. Déxtera ígitur Dei exaltátus, et promissióne
    Spíritus Sancti accépta a Patre, effúdit hunc, quem vos vidétis et audítis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_41" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 16, 1-2a. 5. 7-8. 9-10. 11</span>
  </p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Consérva me, Deus, quóniam sperávi in te.<br /><span
    class="red">vel
  </span>
  Allelúia.
</div>
<div class="latin hijo hijo_43" ontouchend="cambialengua(this)">
  Consérva me, Deus, quóniam sperávi in te.<br />Dixi Dómino: «Dóminus meus es
  tu».<br />Dóminus pars hereditátis meæ et cálicis mei:<br />tu es qui détines
  sortem meam.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Consérva me, Deus, quóniam sperávi in te.<br /><span
    class="red">vel
  </span>
  Allelúia.
</div>
<div class="latin hijo hijo_45" ontouchend="cambialengua(this)">
  Benedícam Dóminum, qui tríbuit mihi intelléctum;<br />ínsuper et in nóctibus
  erudiérunt me renes mei.<br />Proponébam Dóminum in conspéctu meo semper;<br />quóniam
  a dextris est mihi, non commovébor.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Consérva me, Deus, quóniam sperávi in te.<br /><span
    class="red">vel
  </span>
  Allelúia.
</div>
<div class="latin hijo hijo_47" ontouchend="cambialengua(this)">
  Propter hoc lætátum est cor meum,<br />et exsultavérunt præcórdia mea;<br />ínsuper
  et caro mea requiéscet in spe.<br />Quóniam non derelínques ánimam meam in
  inférno<br />nec dabis sanctum tuum vidére corruptiónem.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Consérva me, Deus, quóniam sperávi in te.<br /><span
    class="red">vel
  </span>
  Allelúia.
</div>
<div class="latin hijo hijo_49" ontouchend="cambialengua(this)">
  Notas mihi fácies vias vitæ,<br />plenitúdinem lætítiæ cum vultu tuo,<br />delectatiónes
  in déxtera tua usque in finem.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Consérva me, Deus, quóniam sperávi in te.<br /><span
    class="red">vel
  </span>
  Allelúia.
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_52" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Nuntiate fratribus meis, ut eant in Galilæam et ibi me videbunt
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">28, 8-15</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_55" ontouchend="cambialengua(this)">
  <p>In illo témpore:</p>
  <p>
    Exeúntes cito de monuménto cum timóre et magno gáudio cucurrérunt nuntiáre
    discípulis eius.
  </p>
  <p>
    Et ecce Iesus occúrrit illis dicens: «Avéte». Illæ autem accessérunt et
    tenuérunt pedes eius et adoravérunt eum. Tunc ait illis Iesus: «Nolíte
    timére; ite, nuntiáte frátribus meis, ut eant in Galilǽam et ibi me
    vidébunt».
  </p>
  <p>
    Quæ cum abiíssent, ecce quidam de custódia venérunt in civitátem et
    nuntiavérunt princípibus sacerdótum ómnia, quæ facta fúerant. Et congregáti
    cum senióribus, consílio accépto, pecúniam copiósam dedérunt milítibus
    dicéntes: «Dícite: «Discípuli eius nocte venérunt et furáti sunt eum, nobis
    dormiéntibus». Et si hoc audítum fúerit a prǽside, nos suadébimus ei et
    secúros vos faciémus».
  </p>
  <p>
    At illi, accépta pecúnia, fecérunt, sicut erant docti. Et divulgátum est
    verbum istud apud Iudǽos usque in hodiérnum diem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_57" ontouchend="cambialengua(this)">
  <h2>Feria III<br />infra octavam Paschae</h2>
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Pænitentiam agite, et baptizetur unusquisque vestrum in nomine Iesu
  </p>
  <p class="Areadingfrom">
    Léctio Actuum Apostolórum<span class="alindcha">2, 36-41</span>
  </p>
  <p class="Incipit-oneline">In die Pentecóstes, dicébat Petrus Iudǽis:</p>
  <p>
    «Certíssime ergo sciat omnis domus Israel quia et Dóminum eum et Christum
    Deus fecit, hunc Iesum, quem vos crucifixístis».
  </p>
  <p>
    His audítis, compúncti sunt corde et dixérunt ad Petrum et réliquos
    apóstolos: «Quid faciémus, viri fratres?».
  </p>
  <p>
    Petrus vero ad illos: «Pæniténtiam, inquit, ágite, et baptizétur unusquísque
    vestrum in nómine Iesu Christi in remissiónem peccatórum vestrórum, et
    accipiétis donum Sancti Spíritus; vobis enim est repromíssio et fíliis
    vestris et ómnibus, qui longe sunt, quoscúmque advocáverit Dóminus Deus
    noster».
  </p>
  <p>
    Aliis étiam verbis plúribus testificátus est et exhortabátur eos dicens:
    «Salvámini a generatióne ista prava». Qui ergo, recépto sermóne eius,
    baptizáti sunt; et appósitæ sunt in illa die ánimæ círciter tria mília.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 4-5. 18-19. 20 y 22</span>
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Misericórdia Dómini plena est terra.<br /><span
    class="red">vel
  </span>
  Allelúia.
</div>
<div class="latin hijo hijo_62" ontouchend="cambialengua(this)">
  Quia rectum est verbum Dómini,<br />et ómnia ópera eius in fide.<br />Díligit
  iustítiam et iudícium;<br />misericórdia Dómini plena est terra.
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Misericórdia Dómini plena est terra.<br /><span
    class="red">vel
  </span>
  Allelúia.
</div>
<div class="latin hijo hijo_64" ontouchend="cambialengua(this)">
  Ecce óculi Dómini super metuéntes eum,<br />in eos, qui sperant super
  misericórdia eius,<br />ut éruat a morte ánimas eórum<br />et alat eos in
  fame.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Misericórdia Dómini plena est terra.<br /><span
    class="red">vel
  </span>
  Allelúia.
</div>
<div class="latin hijo hijo_66" ontouchend="cambialengua(this)">
  Anima nostra sústinet Dóminum,<br />quóniam adiútor et protéctor noster
  est.<br />Fiat misericórdia tua, Dómine, super nos,<br />quemádmodum
  sperávimus in te.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Misericórdia Dómini plena est terra.<br /><span
    class="red">vel
  </span>
  Allelúia.
</div>
<div class="latin hijo hijo_68" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_69" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_70" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vidi Dominum, et hæc dixit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 11-18</span>
  </p>
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_72" ontouchend="cambialengua(this)">
  <p>In illo témpore:</p>
  <p>
    María stabat ad monuméntum foris plorans. Dum ergo fleret, inclinávit se in
    monuméntum et videt duos ángelos in albis sedéntes, unum ad caput et unum ad
    pedes, ubi pósitum fúerat corpus Iesu.
  </p>
  <p>Et dicunt ei illi: «Múlier, quid ploras?».</p>
  <p>Dicit eis: «Tulérunt Dóminum meum, et néscio, ubi posuérunt eum».</p>
  <p>
    Hæc cum dixísset, convérsa est retrórsum et videt Iesum stantem; et non
    sciébat quia Iesus est.
  </p>
  <p>Dicit ei Iesus: «Múlier, quid ploras? Quem quæris?».</p>
  <p>
    Illa, exístimans quia hortulánus esset, dicit ei: «Dómine, si tu sustulísti
    eum, dícito mihi, ubi posuísti eum, et ego eum tollam».
  </p>
  <p>Dicit ei Iesus: «María!».</p>
  <p>Convérsa illa dicit ei Hebráice: «Rabbúni!» — ​quod dícitur Magíster —.</p>
  <p>
    Dicit ei Iesus: «Iam noli me tenére, nondum enim ascéndi ad Patrem; vade
    autem ad fratres meos et dic eis: Ascéndo ad Patrem meum et Patrem vestrum,
    et Deum meum et Deum vestrum».
  </p>
  <p>
    Venit María Magdaléne annúntians discípulis: «Vidi Dóminum!», et quia hæc
    dixit ei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_74" ontouchend="cambialengua(this)">
  <h2>Feria IV<br />infra octavam Paschae</h2>
</div>
<div class="latin hijo hijo_75" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Quod habeo, hoc tibi do: In nomine Iesu surge et ambula!
  </p>
  <p class="Areadingfrom">
    Léctio Actuum Apostolórum<span class="alindcha">3, 1-10</span>
  </p>
  <p class="Incipit-oneline">In diébus illis:</p>
  <p>
    Petrus et Ioánnes ascendébant in templum ad horam oratiónis nonam. Et quidam
    vir, qui erat claudus ex útero matris suæ, baiulabátur; quem ponébant
    cotídie ad portam templi, quæ dícitur Speciósa, ut péteret eleemósynam ab
    introeúntibus in templum; is cum vidísset Petrum et Ioánnem incipiéntes
    introíre in templum, rogábat, ut eleemósynam accíperet.
  </p>
  <p>
    Intuens autem in eum Petrus cum Ioánne dixit: «Réspice in nos». At ille
    intendébat in eos, sperans se áliquid acceptúrum ab eis. Petrus autem dixit:
    «Argéntum et aurum non est mihi; quod autem hábeo, hoc tibi do: In nómine
    Iesu Christi Nazaréni surge et ámbula!». Et apprehénsa ei manu déxtera,
    allevávit eum; et prótinus consolidátæ sunt bases eius et tali, et exsíliens
    stetit et ambulábat; et intrávit cum illis in templum, ámbulans et exsíliens
    et laudans Deum.
  </p>
  <p>
    Et vidit omnis pópulus eum ambulántem et laudántem Deum; cognoscébant autem
    illum quóniam ipse erat, qui ad eleemósynam sedébat ad Speciósam portam
    templi, et impléti sunt stupóre et éxstasi in eo, quod contígerat illi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 105, 1-2. 3-4. 6-7. 8-9</span>
  </p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Laetétur cor quaeréntium Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_79" ontouchend="cambialengua(this)">
  Confitémini Dómino et invocáte nomen eius,<br />annuntiáte inter gentes ópera
  eius.<br />Cantáte ei et psállite ei,<br />meditámini in ómnibus mirabílibus
  eius.
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laetétur cor quaeréntium Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_81" ontouchend="cambialengua(this)">
  Laudámini in nómine sancto eius,<br />lætétur cor quæréntium Dóminum.<br />Quǽrite
  Dóminum et poténtiam eius,<br />quǽrite fáciem eius semper.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Laetétur cor quaeréntium Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_83" ontouchend="cambialengua(this)">
  Semen Abraham, servi eius,<br />fílii Iacob, elécti eius.<br />Ipse Dóminus
  Deus noster;<br />in univérsa terra iudícia eius.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Laetétur cor quaeréntium Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_85" ontouchend="cambialengua(this)">
  Memor fuit in sǽculum testaménti sui,<br />verbi quod mandávit in mille
  generatiónes,<br />quod dispósuit cum Abraham,<br />et iuraménti sui ad Isaac.
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Laetétur cor quaeréntium Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_87" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_88" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_89" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cognoverunt eum in fractione panis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 13-35</span>
  </p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_91" ontouchend="cambialengua(this)">
  <p>
    Ecce duo ex discípulis Iesu ibant ipsa die [prima sabbatórum] in castéllum,
    quod erat in spátio stadiórum sexagínta ab Ierúsalem nómine Emmaus; et ipsi
    loquebántur ad ínvicem de his ómnibus, quæ accíderant. Et factum est, dum
    fabularéntur et secum quǽrerent, et ipse Iesus appropínquans ibat cum illis;
    óculi autem illórum tenebántur, ne eum agnóscerent. Et ait ad illos: «Qui
    sunt hi sermónes, quos confértis ad ínvicem ambulántes?». Et stetérunt
    tristes.
  </p>
  <p>
    Et respóndens unus, cui nomen Cléopas, dixit ei: «Tu solus peregrínus es in
    Ierúsalem et non cognovísti, quæ facta sunt in illa his diébus?».
  </p>
  <p>Quibus ille dixit: «Quæ?».</p>
  <p>
    Et illi dixérunt ei: «De Iesu Nazaréno, qui fuit vir prophéta, potens in
    ópere et sermóne coram Deo et omni pópulo; et quómodo eum tradidérunt summi
    sacerdótes et príncipes nostri in damnatiónem mortis et crucifixérunt eum.
    Nos autem sperabámus, quia ipse esset redemptúrus Israel; at nunc super hæc
    ómnia tértia dies hódie quod hæc facta sunt. Sed et mulíeres quædam ex
    nostris terruérunt nos, quæ ante lucem fuérunt ad monuméntum et, non invénto
    córpore eius, venérunt dicéntes se étiam visiónem angelórum vidísse, qui
    dicunt eum vívere. Et abiérunt quidam ex nostris ad monuméntum et ita
    invenérunt, sicut mulíeres dixérunt, ipsum vero non vidérunt».
  </p>
  <p>
    Et ipse dixit ad eos: «O stulti et tardi corde ad credéndum in ómnibus, quæ
    locúti sunt Prophétæ! Nonne hæc opórtuit pati Christum et intráre in glóriam
    suam?». Et incípiens a Móyse et ómnibus Prophétis interpretabátur illis in
    ómnibus Scriptúris, quæ de ipso erant.
  </p>
  <p>
    Et appropinquavérunt castéllo, quo ibant, et ipse se finxit lóngius ire. Et
    coegérunt illum dicéntes: «Mane nobíscum, quóniam advesperáscit, et
    inclináta est iam dies». Et intrávit, ut manéret cum illis. Et factum est,
    dum recúmberet cum illis, accépit panem et benedíxit ac fregit et porrigébat
    illis. Et apérti sunt óculi eórum, et cognovérunt eum; et ipse evánuit ab
    eis. Et dixérunt ad ínvicem: «Nonne cor nostrum ardens erat in nobis, dum
    loquerétur nobis in via et aperíret nobis Scriptúras?».
  </p>
  <p>
    Et surgéntes eádem hora regréssi sunt in Ierúsalem et invenérunt congregátos
    Undecim et eos, qui cum ipsis erant, dicéntes: «Surréxit Dóminus vere et
    appáruit Simóni». Et ipsi narrábant, quæ gesta erant in via, et quómodo
    cognovérunt eum in fractióne panis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_93" ontouchend="cambialengua(this)">
  <h2>Feria V<br />infra octavam Paschae</h2>
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ducem vitæ interfecistis, quem Deus suscitavit a mortuis
  </p>
  <p class="Areadingfrom">
    Léctio Actuum Apostolórum<span class="alindcha">3, 11-26</span>
  </p>
  <p class="Incipit-oneline">In diébus illis:</p>
  <p>
    Cum claudus sanátus tenéret Petrum et Ioánnem, concúrrit omnis pópulus ad
    eos ad pórticum, qui appellátur Salomónis, stupéntes. Videns autem Petrus
    respóndit ad pópulum:
  </p>
  <p>
    «Viri Israelítæ, quid mirámini in hoc aut nos quid intuémini, quasi nostra
    virtúte aut pietáte fecérimus hunc ambuláre? Deus Abraham et Deus Isaac et
    Deus Iacob, Deus patrum nostrórum, glorificávit púerum suum Iesum, quem vos
    quidem tradidístis et negástis ante fáciem Piláti, iudicánte illo dimítti;
    vos autem Sanctum et Iustum negástis et petístis virum homicídam donári
    vobis, ducem vero vitæ interfecístis, quem Deus suscitávit a mórtuis, cuius
    nos testes sumus.
  </p>
  <p>
    Et in fide nóminis eius hunc, quem vidétis et nostis, confirmávit nomen
    eius; et fides, quæ per eum est, dedit huic integritátem istam in conspéctu
    ómnium vestrum.
  </p>
  <p>
    Et nunc, fratres, scio quia per ignorántiam fecístis, sicut et príncipes
    vestri; Deus autem, quæ prænuntiávit per os ómnium Prophetárum pati Christum
    suum, implévit sic. Pænitémini ígitur et convertímini, ut deleántur vestra
    peccáta, ut véniant témpora refrigérii a conspéctu Dómini, et mittat eum,
    qui prædestinátus est vobis Christus, Iesum, quem opórtet cælum quidem
    suscípere usque in témpora restitutiónis ómnium, quæ locútus est Deus per os
    sanctórum a sǽculo suórum prophetárum.
  </p>
  <p>
    Móyses quidem dixit: «Prophétam vobis suscitábit Dóminus Deus vester de
    frátribus vestris tamquam me; ipsum audiétis iuxta ómnia, quæcúmque locútus
    fúerit vobis. Erit autem: omnis ánima, quæ non audíerit prophétam illum,
    exterminábitur de plebe». Et omnes prophétæ a Sámuel et deínceps quotquot
    locúti sunt, étiam annuntiavérunt dies istos.
  </p>
  <p>
    Vos estis fílii prophetárum et testaménti, quod dispósuit Deus ad patres
    vestros dicens ad Abraham: «Et in sémine tuo benedicéntur omnes famíliæ
    terræ». Vobis primum Deus súscitans Púerum suum, misit eum benedicéntem
    vobis in averténdo unumquémque a nequítiis vestris».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_96" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 8, 2a. 5. 6-7. 8-9</span>
  </p>
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Dómine, Dóminus noster, quam admirábile est nomen
  tuum in univérsa terra!<br /><span class="red">vel </span>
  Allelúia.
</div>
<div class="latin hijo hijo_98" ontouchend="cambialengua(this)">
  Dómine, Dóminus noster,<br />quam admirábile est nomen tuum in univérsa
  terra.<br />Quid est homo, quod memor es eius,<br />aut fílius hóminis,
  quóniam vísitas eum?
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Dómine, Dóminus noster, quam admirábile est nomen
  tuum in univérsa terra!<br /><span class="red">vel </span>
  Allelúia.
</div>
<div class="latin hijo hijo_100" ontouchend="cambialengua(this)">
  Minuísti eum paulo minus ab ángelis,<br />glória et honóre coronásti eum<br />et
  constituísti eum super ópera mánuum tuárum.<br />Omnia subiecísti sub pédibus
  eius:
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Dómine, Dóminus noster, quam admirábile est nomen
  tuum in univérsa terra!<br /><span class="red">vel </span>
  Allelúia.
</div>
<div class="latin hijo hijo_102" ontouchend="cambialengua(this)">
  Oves et boves univérsas,<br />ínsuper et pécora campi,<br />vólucres cæli et
  pisces maris,<br />quæcúmque perámbulant sémitas maris.
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Dómine, Dóminus noster, quam admirábile est nomen
  tuum in univérsa terra!<br /><span class="red">vel </span>
  Allelúia.
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_105" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_106" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sic scriptum est Christum pati et resurgere a mortuis die tertia
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 35-48</span>
  </p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_108" ontouchend="cambialengua(this)">
  <p>In illo témpore:</p>
  <p>
    Narrábant discipuli, quæ gesta erant in via, et quómodo cognovérunt Iesum in
    fractióne panis.
  </p>
  <p>
    Dum hæc autem loquúntur, ipse stetit in médio eórum et dicit eis: «Pax
    vobis!». Conturbáti vero et contérriti existimábant se spíritum vidére. Et
    dixit eis: «Quid turbáti estis, et quare cogitatiónes ascéndunt in corda
    vestra? Vidéte manus meas et pedes meos, quia ipse ego sum! Palpáte me et
    vidéte, quia spíritus carnem et ossa non habet, sicut me vidétis habére». Et
    cum hoc dixísset, osténdit eis manus et pedes.
  </p>
  <p>
    Adhuc autem illis non credéntibus præ gáudio et mirántibus, dixit eis:
    «Habétis hic áliquid, quod manducétur?». At illi obtulérunt ei partem piscis
    assi. Et sumens, coram eis manducávit.
  </p>
  <p>
    Et dixit ad eos: «Hæc sunt verba, quæ locútus sum ad vos, cum adhuc essem
    vobíscum, quóniam necésse est impléri ómnia, quæ scripta sunt in Lege Móysis
    et Prophétis et Psalmis de me». Tunc apéruit illis sensum, ut intellégerent
    Scriptúras. Et dixit eis: «Sic scriptum est, Christum pati et resúrgere a
    mórtuis die tértia, et prædicári in nómine eius pæniténtiam in remissiónem
    peccatórum in omnes gentes, incipiéntibus ab Ierúsalem. Vos estis testes
    horum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_110" ontouchend="cambialengua(this)">
  <h2>Feria VI<br />infra octavam Paschae</h2>
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non est in alio aliquo salus</p>
  <p class="Areadingfrom">
    Léctio Actuum Apostolórum<span class="alindcha">4, 1-12</span>
  </p>
  <p class="Incipit-oneline">In diébus illis:</p>
  <p>
    Loquéntibus Petro et Ioánne ad pópulum, [postquam claudus sanátus est,]
    supervenérunt eis sacerdótes et magistrátus templi et sadducǽi, doléntes
    quod docérent pópulum et annuntiárent in Iesu resurrectiónem ex mórtuis; et
    iniecérunt in eos manus et posuérunt in custódiam in crástinum; erat enim
    iam véspera. Multi autem eórum, qui audíerant verbum, credidérunt; et factus
    est númerus virórum quinque mília.
  </p>
  <p>
    Factum est autem in crástinum, ut congregaréntur príncipes eórum et senióres
    et scribæ in Ierúsalem, et Annas princeps sacerdótum et Cáiphas et Ioánnes
    et Alexánder et quotquot erant de génere sacerdotáli, et statuéntes eos in
    médio interrogábant: «In qua virtúte aut in quo nómine fecístis hoc vos?».
  </p>
  <p>
    Tunc Petrus replétus Spíritu Sancto dixit ad eos: «Príncipes pópuli et
    senióres, si nos hódie diiudicámur in benefácto hóminis infírmi, in quo iste
    salvus factus est, notum sit ómnibus vobis et omni plebi Israel quia in
    nómine Iesu Christi Nazaréni, quem vos crucifixístis, quem Deus suscitávit a
    mórtuis, in hoc iste astat coram vobis sanus.
  </p>
  <p>
    Hic est lapis, qui reprobátus est a vobis ædificatóribus, qui factus est in
    caput ánguli. Et non est in álio áliquo salus, nec enim nomen áliud est sub
    cælo datum in homínibus, in quo opórtet nos salvos fíeri».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 1-2. 4. 22-24. 25-27a</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Lápidem, quem reprobavérunt ædificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_115" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Dicat nunc Israel, quóniam bonus,<br />quóniam in sǽculum
  misericórdia eius.<br />Dicant nunc qui timent Dóminum,<br />quóniam in
  sǽculum misericórdia eius.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Lápidem, quem reprobavérunt ædificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_117" ontouchend="cambialengua(this)">
  Lápidem quem reprobavérunt ædificántes,<br />hic factus est in caput
  ánguli;<br />a Dómino factum est istud,<br />et est mirábile in óculis
  nostris.<br />Hæc est dies quam fecit Dóminus:<br />exsultémus et lætémur in
  ea.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Lápidem, quem reprobavérunt ædificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_119" ontouchend="cambialengua(this)">
  O Dómine, salvum me fac;<br />o Dómine, da prosperitátem.<br />Benedíctus qui
  venit in nómine Dómini.<br />Benedícimus vobis de domo Dómini.<br />Deus
  Dóminus et illúxit nobis.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Lápidem, quem reprobavérunt ædificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_121" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_122" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_123" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Venit Iesus et accipit panem et dat eis et piscem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">21, 1-14</span>
  </p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_125" ontouchend="cambialengua(this)">
  <p>In illo témpore:</p>
  <p>
    Manifestávit se íterum Iesus discípulis ad mare Tiberíadis; manifestávit
    autem sic.
  </p>
  <p>
    Erant simul Simon Petrus et Thomas, qui dícitur Dídymus, et Nathánael, qui
    erat a Cana Galilǽæ, et fílii Zebedǽi et álii ex discípulis eius duo. Dicit
    eis Simon Petrus: «Vado piscári». Dicunt ei: «Vénimus et nos tecum».
    Exiérunt et ascendérunt in navem; et illa nocte nihil prendidérunt.
  </p>
  <p>
    Mane autem iam facto, stetit Iesus in lítore; non tamen sciébant discípuli
    quia Iesus est. Dicit ergo eis Iesus: «Púeri, numquid pulmentárium
    habétis?».
  </p>
  <p>Respondérunt ei: «Non».</p>
  <p>
    Ille autem dixit eis: «Míttite in déxteram navígii rete et inveniétis».
    Misérunt ergo et iam non valébant illud tráhere a multitúdine píscium.
  </p>
  <p>
    Dicit ergo discípulus ille, quem diligébat Iesus, Petro: «Dóminus est!».
    Simon ergo Petrus, cum audísset quia Dóminus est, túnicam succínxit se, erat
    enim nudus, et misit se in mare; álii autem discípuli navígio venérunt, non
    enim longe erant a terra, sed quasi cúbitis ducéntis, trahéntes rete
    píscium.
  </p>
  <p>
    Ut ergo descendérunt in terram, vident prunas pósitas et piscem superpósitum
    et panem. Dicit eis Iesus: «Afférte de píscibus, quos prendidístis nunc».
    Ascéndit ergo Simon Petrus et traxit rete in terram, plenum magnis píscibus
    centum quinquagínta tribus; et cum tanti essent, non est scissum rete. Dicit
    eis Iesus: «Veníte, prandéte». Nemo autem audébat discipulórum interrogáre
    eum: «Tu quis es?», sciéntes quia Dóminus est. Venit Iesus et áccipit panem
    et dat eis et piscem simíliter.
  </p>
  <p>
    Hoc iam tértio manifestátus est Iesus discípulis, cum resurrexísset a
    mórtuis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_127" ontouchend="cambialengua(this)">
  <h2>Sabbato<br />infra octavam Paschae</h2>
</div>
<div class="latin hijo hijo_128" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non possumus quæ vidimus et audivimus non loqui</p>
  <p class="Areadingfrom">
    Léctio Actuum Apostolórum<span class="alindcha">4, 13-21</span>
  </p>
  <p class="Incipit-oneline">In diébus illis:</p>
  <p>
    Vidéntes príncipes et senióres et scribæ Petri fidúciam et Ioánnis, et
    compérto quod hómines essent sine lítteris et idiótæ, admirabántur et
    cognoscébant eos quóniam cum Iesu fúerant; hóminem quoque vidéntes stantem
    cum eis, qui curátus fúerat, nihil póterant contradícere.
  </p>
  <p>
    Iubéntes autem eos foras extra concílium secédere, conferébant ad ínvicem
    dicéntes: «Quid faciémus homínibus istis? Quóniam quidem notum signum factum
    est per eos ómnibus habitántibus in Ierúsalem maniféstum, et non póssumus
    negáre; sed ne ámplius divulgétur in pópulum, comminémur eis, ne ultra
    loquántur in nómine hoc ulli hóminum».
  </p>
  <p>
    Et vocántes eos denuntiavérunt, ne omníno loqueréntur neque docérent in
    nómine Iesu. Petrus vero et Ioánnes respondéntes dixérunt ad eos: «Si iustum
    est in conspéctu Dei vos pótius audíre quam Deum, iudicáte; non enim
    póssumus nos, quæ vídimus et audívimus, non loqui». At illi ultra
    comminántes dimisérunt eos, nequáquam inveniéntes, quómodo punírent eos,
    propter pópulum, quia omnes glorificábant Deum in eo, quod accíderat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_130" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 1. 14-15. 16ab-18. 19-21</span>
  </p>
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Confitébor tibi, Dómine, quóniam exaudísti me.<br /><span
    class="red">vel
  </span>
  Allelúia.
</div>
<div class="latin hijo hijo_132" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Fortitúdo mea et laus mea Dóminus,<br />et factus est mihi in
  salútem.<br />Vox iubilatiónis et salútis<br />in tabernáculis iustórum.
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Confitébor tibi, Dómine, quóniam exaudísti me.<br /><span
    class="red">vel
  </span>
  Allelúia.
</div>
<div class="latin hijo hijo_134" ontouchend="cambialengua(this)">
  Déxtera Dómini fecit virtútem,<br />déxtera Dómini exaltáta est.<br />Non
  móriar, sed vivam,<br />et narrábo ópera Dómini.<br />Castígans castigávit me
  Dóminus,<br />et morti non trádidit me.
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Confitébor tibi, Dómine, quóniam exaudísti me.<br /><span
    class="red">vel
  </span>
  Allelúia.
</div>
<div class="latin hijo hijo_136" ontouchend="cambialengua(this)">
  Aperíte mihi portas iustítiæ,<br />ingréssus in eas confitébor Dómino;<br />hæc
  porta Dómini, iusti intrábunt in eam.<br />Confitébor tibi, quóniam exaudísti
  me,<br />et factus es mihi in salútem.
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Confitébor tibi, Dómine, quóniam exaudísti me.<br /><span
    class="red">vel
  </span>
  Allelúia.
</div>
<div class="latin hijo hijo_138" ontouchend="cambialengua(this)">
  <p class="ReadingGospelTitle">
    <span class="red">Sequentia<br />(ad libitum)</span>
  </p>
  <p>Víctimæ pascháli laudes<br />ímmolent Christiáni.</p>
  <p>
    Agnus redémit oves:<br />Christus ínnocens Patri<br />reconciliávit
    peccatóres.
  </p>
  <p>
    Mors et vita duéllo<br />conflixére mirándo:<br />dux vitæ mórtuus regnat
    vivus.
  </p>
  <p>Dic nobis, María,<br />quid vidísti in via?</p>
  <p>
    Sepúlcrum Christi vivéntis,<br />et glóriam vidi resurgéntis,<br />Angélicos
    testes,<br />sudárium et vestes.
  </p>
  <p>Surréxit Christus spes mea:<br />præcédet suos in Galilǽam.</p>
  <p>
    Scimus Christum surrexísse<br />a mórtuis vere:<br />tu nobis, victor Rex,
    miserére.
  </p>
</div>
<div class="latin hijo hijo_139" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Hæc est dies quam fecit Dóminus;<br />exsultémus et lætémur
    in ea.<br />Allelúia.
  </p>
</div>
<div class="latin hijo hijo_140" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Euntes in mundum universum prædicate Evangelium</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">16, 9-15</span>
  </p>
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_142" ontouchend="cambialengua(this)">
  <p>
    Surgens Iesus mane, prima sábbati, appáruit primo Maríæ Magdalénæ, de qua
    eiécerat septem dæmónia. Illa vadens nuntiávit his, qui cum eo fúerant,
    lugéntibus et fléntibus; et illi audiéntes quia víveret et visus esset ab
    ea, non credidérunt.
  </p>
  <p>
    Post hæc autem duóbus ex eis ambulántibus osténsus est in ália effígie
    eúntibus in villam; et illi eúntes nuntiavérunt céteris, nec illis
    credidérunt.
  </p>
  <p>
    Novíssime recumbéntibus illis Undecim appáruit, et exprobrávit
    incredulitátem illórum et durítiam cordis, quia his, qui víderant eum
    resuscitátum, non credíderant. Et dixit eis: «Eúntes in mundum univérsum
    prædicáte Evangélium omni creatúræ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_143" ontouchend="cambialengua(this)">
  <span class="red">R/. </span>Laus tibi, Christe.
</div>
