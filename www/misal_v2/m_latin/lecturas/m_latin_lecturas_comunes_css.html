<div class="latin hijo hijo_1" ontouchend="cambialengua(this)">
  <p class="Summary">Egredere de terra tua et de cognatione tua.</p>
  <p class="Areadingfrom">
    Léctio libri Génesis<span class="alindcha">12, 1-4a</span>
  </p>
  <p>In diébus illis:</p>
  <p>
    Dixit Dóminus ad Abram: «Egrédere de terra tua et de cognatióne tua et de
    domo patris tui in terram, quam monstrábo tibi. Faciámque te in gentem
    magnam et benedícam tibi et magnificábo nomen tuum, erísque in
    benedictiónem. Benedícam benedicéntibus tibi et maledicéntibus tibi
    maledícam, atque in te benedicéntur univérsæ cognatiónes terræ!».
  </p>
  <p>Egréssus est ítaque Abram, sicut præcéperat ei Dóminus.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_2" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_3" ontouchend="cambialengua(this)">
  <p class="Summary">Diliges proximum tuum sicut teipsum.</p>
  <p class="Areadingfrom">
    Léctio libri Levítici<span class="alindcha">19, 1-2. 17-18</span>
  </p>
  <p>Locútus est Dóminus ad Móysen dicens:</p>
  <p>«Lóquere ad omnem cœtum filiórum Israel et dices ad eos:</p>
  <p>Sancti estóte, quia sanctus sum ego, Dóminus Deus vester.</p>
  <p>
    Ne óderis fratrem tuum in corde tuo; árgue eum, ne hábeas super illo
    peccátum. Non quæres ultiónem nec irascéris cívibus tuis. Díliges próximum
    tuum sicut teípsum. Ego Dóminus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="Summary">Diliges Dominum Deum tuum ex toto corde tuo.</p>
  <p class="Areadingfrom">
    Léctio libri Deuteronómii<span class="alindcha">6, 3-9</span>
  </p>
  <p>Locutus est Moyses populo dicens:</p>
  <p>
    «Audi, Israel, et obsérva, ut fácias, et bene sit tibi, et multiplicéris
    ámplius, sicut pollícitus est Dóminus, Deus patrum tuórum, tibi terram lacte
    et melle manántem.
  </p>
  <p>
    Audi, Israel: Dóminus Deus noster Dóminus unus est. Díliges Dóminum Deum
    tuum ex toto corde tuo et ex tota ánima tua et ex tota fortitúdine tua.
    Erúntque verba hæc, quæ ego præcípio tibi hódie, in corde tuo, et inculcábis
    ea fíliis tuis et loquéris ea sedens in domo tua et ámbulans in itínere,
    decúmbens atque consúrgens; et ligábis ea quasi signum in manu tua, erúntque
    quasi appénsum quid inter óculos tuos, scribésque ea in póstibus domus tuæ
    et in portis tuis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_7" ontouchend="cambialengua(this)">
  <p class="Summary">Dóminus hereditas eius est.</p>
  <p class="Areadingfrom">
    Léctio libri Deuteronómii<span class="alindcha">10, 8-9</span>
  </p>
  <p>Locútus est Móyses pópulo dicens:</p>
  <p>
    «Separávit Dóminus tribum Levi, ut portáret arcam fœderis Dómini et staret
    coram eo in ministério ac benedíceret in nómine illíus usque in præséntem
    diem. Quam ob rem non hábuit Levi partem neque hereditátem cum frátribus
    suis, quia ipse Dóminus heréditas eius est, sicut promísit ei Dóminus Deus
    tuus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_9" ontouchend="cambialengua(this)">
  <p class="Summary">Sta in monte coram Domino.</p>
  <p class="Areadingfrom">
    Léctio libri primi Regum<span class="alindcha">19, 4-9a. 11-15a</span>
  </p>
  <p>In diébus illis:</p>
  <p>
    Perréxit Elías in desértum via uníus diéi; cumque venísset et sedéret subter
    unam iuníperum, petívit ánimæ suæ, ut morerétur, et ait: «Súfficit mihi,
    Dómine! Tolle ánimam meam; neque enim mélior sum quam patres mei».
  </p>
  <p>
    Proiecítque se et obdormívit in umbra iuníperi; et ecce ángelus tétigit eum
    et dixit illi: «Surge, cómede!». Respéxit, et ecce ad caput suum
    subcinerícius panis et vas aquæ; comédit ergo et bibit et rursum obdormívit.
  </p>
  <p>
    Reversúsque est ángelus Dómini secúndo et tétigit eum dixítque illi: «Surge,
    cómede! Grandis enim tibi restat via». Qui, cum surrexísset, comédit et
    bibit et ambulávit in fortitúdine cibi illíus quadragínta diébus et
    quadragínta nóctibus usque ad montem Dei Horeb. Cumque venísset illuc,
    mansit in spelúnca.
  </p>
  <p>
    Et ait ei: «Egrédere et sta in monte coram Dómino». Et ecce Dóminus transit,
    et ventus grandis et fortis subvértens montes et cónterens petras ante
    Dóminum; non in vento Dóminus. Et post ventum, commótio; non in commotióne
    Dóminus. Et post commotiónem, ignis; non in igne Dóminus. Et post ignem,
    síbilus auræ ténuis.
  </p>
  <p>
    Quod cum audísset Elías, opéruit vultum suum pállio et egréssus stetit in
    óstio spelúncæ; et ecce vox ad eum dicens: «Quid agis hic, Elía?».
  </p>
  <p>
    Et ille respóndit: «Zelo zelátus sum pro Dómino, Deo exercítuum, quia
    dereliquérunt pactum tuum fílii Israel, altária tua destruxérunt et
    prophétas tuos occidérunt gládio; et derelíctus sum ego solus, et quærunt
    ánimam meam, ut áuferant eam».
  </p>
  <p>
    Et ait Dóminus ad eum: «Vade et revértere in viam tuam per desértum in
    Damáscum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_11" ontouchend="cambialengua(this)">
  <p class="Summary">Consurgens Eliseus abiit et secutus est Eliam.</p>
  <p class="Areadingfrom">
    Léctio libri primi Regum<span class="alindcha">19, 16b. 19-21</span>
  </p>
  <p>In diébus illis: Dixit Dóminus ad Elíam:</p>
  <p>«Eliséum fílium Saphat, qui est de Abelmehúla, unges prophétam pro te».</p>
  <p>
    Proféctus ergo inde répperit Eliséum fílium Saphat arántem duódecim iugis
    boum; et ipse cum duodécimo erat. Cumque venísset Elías ad eum, misit
    pállium suum super illum, qui statim, relíctis bobus, cucúrrit post Elíam et
    ait: «Osculer, oro, patrem meum et matrem meam, et sic sequar te». Dixítque
    ei: «Vade et revértere; quid enim feci tibi?».
  </p>
  <p>
    Revérsus autem ab eo tulit par boum et mactávit illud et in iugo boum coxit
    carnes et dedit pópulo, et comedérunt. Consurgénsque ábiit et secútus est
    Elíam et ministrábat ei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_13" ontouchend="cambialengua(this)">
  <p class="Summary">Consenescamus pariter sani.</p>
  <p class="Areadingfrom">
    Léctio libri Thobis<span class="alindcha">8, 4b-8</span>
  </p>
  <p>
    [Sero nuptiarum,] Thobías dixit Saræ: «Surge, soror! Orémus et deprecémur
    Dóminum nostrum, ut fáciat super nos misericórdiam et sanitátem». Et
    surréxit, et cœpérunt oráre et deprecári Dóminum, ut darétur illis sánitas.
  </p>
  <p>
    Et cœpérunt dícere: «Benedíctus es, Deus patrum nostrórum, et benedíctum
    nomen tuum in ómnia sǽcula sæculórum! Benedícant tibi cæli et omnis creatúra
    tua in ómnia sǽcula! Tu fecísti Adam et dedísti illi adiutórium firmum Evam,
    et ex ambóbus factum est semen hóminum.
  </p>
  <p>
    Et dixísti non esse bonum hóminem solum: “Faciámus ei adiutórium símile
    sibi”. Et nunc non luxúriæ causa accípio hanc sorórem meam sed in veritáte.
  </p>
  <p>
    Præcipe, ut misereáris mei et illíus, et consenescámus páriter sani». Et
    dixérunt: «Amen, amen!».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_15" ontouchend="cambialengua(this)">
  <p class="Summary">
    Bona est oratio cum ieiunio, et eleemosyna cum iustitia.
  </p>
  <p class="Areadingfrom">
    Léctio libri Thobis<span class="alindcha">12, 6-13</span>
  </p>
  <p>In diébus illis: Dixit ángelus Thobi et fílio eius:</p>
  <p>
    «Deum benedícite et illi confitémini coram ómnibus vivéntibus, quæ fecit
    nobíscum bona, ut benedicátis et decantétis nómini eius; sermónes Dei
    honorífice osténdite et ne cunctémini confitéri illi. Sacraméntum regis
    bonum est abscóndere, ópera autem Dei reveláre et confitéri honoríficum est.
  </p>
  <p>
    Bonum fácite, et malum non invéniet vos. Bona est orátio cum ieiúnio, et
    eleemósyna cum iustítia. Mélius est módicum cum iustítia quam plúrimum cum
    iniquitáte. Bonum est fácere eleemósynam magis quam thesáuros auri cóndere.
    Eleemósyna a morte líberat et ipsa purgat omne peccátum. Qui fáciunt
    eleemósynam, saturabúntur vita; qui fáciunt peccátum et iniquitátem, hostes
    sunt ánimæ suæ.
  </p>
  <p>
    Omnem veritátem vobis manifestábo et non abscóndam a vobis ullum sermónem.
    Iam demonstrávi vobis et dixi: Sacraméntum regis bonum est abscóndere, ópera
    autem Dei reveláre honoríficum est. Et nunc, quando orábas tu et Sara, ego
    óbtuli memóriam oratiónis vestræ in conspéctu claritátis Dómini; et, cum
    sepeliébas mórtuos, simíliter. Et quia non es cunctátus exsúrgere et
    relínquere prándium tuum et abísti et sepelísti mórtuum, tunc missus sum ad
    te tentáre te.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_17" ontouchend="cambialengua(this)">
  <p class="Summary">Timebat Deum valde.</p>
  <p class="Areadingfrom">
    Léctio libri Iudith<span class="alindcha">8, 2-8</span>
  </p>
  <p>
    Vir eius Manásses erat ex tribu eius et pátria eius; et mórtuus est in
    diébus messis hordiáriæ. Stéterat enim super alligántes manípulos in campo,
    et æstus introívit in caput eius, et íncidit in lectum et mórtuus est in
    Betúlia civitáte sua. Et sepeliérunt eum cum pátribus suis in agro, qui est
    inter Dóthain et Balámon.
  </p>
  <p>
    Et erat Iudith in domo sua vídua per annos tres et menses quáttuor. Et fecit
    sibi tabernáculum super tectum domus suæ et impósuit super lumbos suos
    cilícium, et erant super eam vestiménta viduitátis suæ, et ieiunábat per
    omnes dies viduitátis suæ præter prídie sabbatórum et sábbata et prídie
    neomeniárum et neoménias et dies festos et gaudimónia domus Israel. Et erat
    bona in aspéctu et formósa fácie valde et prudens in corde et bona in sensu
    et erat honésta valde, quia relíquerat ei Manásses vir eius fílius Ioseph
    fílii Achitob fílii Melchis fílii Eliab fílii Nathánael fílii Surisáddai
    fílii Símeon fílii Israel aurum et argéntum et púeros et puéllas et pécora
    et prædia, et manébat in eis; et non erat qui inférret ei verbum malum, quia
    timébat Deum valde.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_19" ontouchend="cambialengua(this)">
  <p class="Summary">Gloriam hominis ne ponerem super gloriam Dei mei.</p>
  <p class="Areadingfrom">
    Léctio libri Esther<span class="alindcha">4, 17b-17g. 17l</span>
  </p>
  <p>In diébus illis:</p>
  <p>
    Mardochæus dixit: «Deus Abraham et Deus Isaac et Deus Iacob, benedíctus es.
    Dómine, Dómine, rex omnípotens, in dicióne enim tua cuncta sunt pósita, et
    non est qui possit tuæ resístere voluntáti, si decréveris salváre Israel.
  </p>
  <p>
    Tu enim fecísti cælum et terram et quidquid mirábile cæli ámbitu continétur;
    Dóminus ómnium es, nec est qui resístat maiestáti tuæ. Tu scis, Dómine, quia
    libénter adorárem plantas pedum Aman pro salúte Israel; hoc autem non feci,
    ne glóriam hóminis pónerem super glóriam Dei mei, et álium non adorábo nisi
    te, Dómine, Deus meus.
  </p>
  <p>
    Exáudi deprecatiónem meam et propítius esto sorti tuæ; et convérte luctum
    nostrum in gáudium, ut vivéntes laudémus nomen tuum, Dómine, et ne claudas
    ora te canéntium».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="Summary">Mulier timens Dominum ipsa laudabitur.</p>
  <p class="Areadingfrom">
    Léctio libri Proverbiórum<span class="alindcha">31, 10-13. 19-20. 30-31</span>
  </p>
  <p>
    Mulíerem fortem quis invéniet? Longe super gemmas prétium eius. Confídit in
    ea cor viri sui et spóliis non indigébit. Reddet ei bonum et non malum
    ómnibus diébus vitæ suæ. Quæsívit lanam et linum et operáta est delectatióne
    mánuum suárum.
  </p>
  <p>
    Manum suam misit ad colos, et dígiti eius apprehendérunt fusum. Palmas suas
    apéruit ínopi et manum suam exténdit ad páuperem.
  </p>
  <p>
    Fallax grátia et vana est pulchritúdo; múlier timens Dóminum ipsa
    laudábitur. Date ei de fructu mánuum suárum, et laudent eam in portis ópera
    eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="Summary">Qui timetis Dominum, credite, sperate, diligite.</p>
  <p class="Areadingfrom">
    Léctio libri Ecclesiástici<span class="alindcha">2, 7-13</span>
  </p>
  <p>
    Metuéntes Dóminum, sustinéte misericórdiam eius et non deflectátis ab illo,
    ne cadátis. Qui timétis Dóminum, crédite illi, et non evacuábitur merces
    vestra. Qui timétis Dóminum, speráte in bona et in oblectatiónem ævi et in
    misericórdiam. Qui timétis Dóminum, dilígite illum, et illuminabúntur corda
    vestra.
  </p>
  <p>
    Respícite, fílii, generatiónes antíquas et vidéte: quis sperávit in Dómino
    et confúsus est? Aut quis permánsit in mandátis eius et derelíctus est? Aut
    quis invocávit eum, et despéxit illum?
  </p>
  <p>
    Quóniam pius et miséricors est Dóminus et remíttet in die tribulatiónis
    peccáta et protéctor est ómnibus exquiréntibus se in veritáte.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_25" ontouchend="cambialengua(this)">
  <p class="Summary">Humilia te, et coram Deo invenies gratiam.</p>
  <p class="Areadingfrom">
    Léctio libri Ecclesiástici<span class="alindcha">3, 19-26</span>
  </p>
  <p>
    Fili, in mansuetúdine ópera tua pérfice et super hóminem datórem diligéris.
    Quanto magnus es, humília te in ómnibus et coram Deo invénies grátiam. Multi
    sunt excélsi et gloriósi, sed mansuétis revélat mystéria sua. Quóniam magna
    poténtia Dei solíus, et ab humílibus honorátur.
  </p>
  <p>
    Altióra te ne quæsíeris et fortióra te ne scrutátus fúeris; sed, quæ
    præcépit tibi Deus, illa cógita semper et in plúribus opéribus eius ne
    fúeris curiósus. Non est enim tibi necessárium ea, quæ abscóndita sunt,
    vidére óculis tuis.
  </p>
  <p>
    In supervácuis rebus noli scrutári multiplíciter; plúrima enim super sensum
    hóminum osténsa sunt tibi. Multos quoque supplantávit suspício illórum, et
    spécies vana decépit sensus illórum. Sine pupílla déerit lux, sine sciéntia
    déerit sapiéntia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_27" ontouchend="cambialengua(this)">
  <p class="Summary">
    Sicut sol oriens, sic mulieris bonæ species in ornamentum domus eius.
  </p>
  <p class="Areadingfrom">
    Léctio libri Ecclesiástici<span class="alindcha">26, 1-4. 16-21</span>
  </p>
  <p>
    Mulíeris bonæ beátus vir: númerus enim diérum illíus duplex. Múlier fortis
    obléctat virum suum et annos vitæ illíus in pace implébit.
  </p>
  <p>
    Pars bona múlier bona; in parte timéntium Deum dábitur viro pro factis
    bonis. Dívitis autem vel páuperis cor bonum; in omni témpore vultus illórum
    hílaris.
  </p>
  <p>
    Grátia mulíeris sédulæ delectábit virum suum, et ossa illíus impinguábit
    disciplína illíus. Datum Dei est múlier sensáta et tácita; non est
    commutátio erudítæ ánimæ.
  </p>
  <p>
    Grátia super grátiam múlier sancta et pudoráta; omnis autem ponderátio non
    est digna continéntis ánimæ.
  </p>
  <p>
    Sicut sol óriens mundo in altíssimis Dei, sic mulíeris bonæ spécies in
    ornaméntum domus eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_29" ontouchend="cambialengua(this)">
  <p class="Summary">Frange esurienti panem tuum.</p>
  <p class="Areadingfrom">
    Léctio libri Isaíæ prophétæ<span class="alindcha">58, 6-11</span>
  </p>
  <p>Hæc dicit Dóminus:</p>
  <p>
    Nonne hoc est ieiúnium, quod elégi: dissólvere víncula iníqua, sólvere funes
    iugi, dimíttere eos, qui confrácti sunt, líberos, et omne iugum dirúmpere?
    Nonne frángere esuriénti panem tuum, et egénos, vagos indúcere in domum? Cum
    víderis nudum, óperi eum et carnem tuam ne despéxeris.
  </p>
  <p>
    Tunc erúmpet quasi auróra lumen tuum, et sanátio tua cítius oriétur; et
    anteíbit fáciem tuam iustítia tua, et glória Dómini cólliget te. Tunc
    invocábis, et Dóminus exáudiet; clamábis, et dicet: «Ecce adsum».
  </p>
  <p>
    Si abstúleris de médio tui iugum et desíeris exténdere dígitum et loqui
    iniquitátem; si effúderis esuriénti ánimam tuam et ánimam afflíctam
    satiáveris, oriétur in ténebris lux tua, et calígo tua erit sicut merídies.
  </p>
  <p>
    Et te ducet Dóminus semper, et satiábit in locis áridis ánimam tuam et ossa
    tua firmábit; et eris quasi hortus irríguus et sicut fons aquárum, cuius non
    defícient aquæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="Summary">Factus est in corde meo quasi ignis exæstuans.</p>
  <p class="Areadingfrom">
    Léctio libri Ieremíæ prophétæ<span class="alindcha">20, 7-9</span>
  </p>
  <p>
    Seduxísti me, Dómine, et sedúctus sum; fórtior me fuísti et invaluísti.
    Factus sum in derísum tota die, omnes subsánnant me. Quia quotiescúmque
    loquor, vocíferor, iniquitátem et vastitátem clámito; et factus est mihi
    sermo Dómini in oppróbrium et in derísum tota die.
  </p>
  <p>
    Et dixi: «Non recordábor eius neque loquar ultra in nómine illíus». Et
    factus est in corde meo quasi ignis exæstuans clausúsque in óssibus meis: et
    deféci, ferre non sústinens.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="Summary">Indicatum est tibi, o homo, quid Dominus quærat a te.</p>
  <p class="Areadingfrom">
    Léctio libri Michææ prophétæ<span class="alindcha">6, 6-8</span>
  </p>
  <p>
    «Quid dignum ófferam Dómino, dum curvo genu Deo excélso? Numquid ófferam ei
    holocauómata et vítulos annículos?
  </p>
  <p>
    Numquid placébunt Dómino mília aríetum, multa mília torréntium ólei? Numquid
    dabo primogénitum meum pro scélere meo, fructum ventris mei pro peccáto
    ánimæ meæ?».
  </p>
  <p>
    Indicátum est tibi, o homo, quid sit bonum, et quid Dóminus quærat a te:
    útique fácere iudícium et dilígere caritátem et sollícitum ambuláre cum Deo
    tuo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_35" ontouchend="cambialengua(this)">
  <p class="Summary">Derelinquam in medio tui populum pauperem et egenum.</p>
  <p class="Areadingfrom">
    Léctio libri Sophoníæ prophétæ<span class="alindcha">2, 3; 3, 12-13</span>
  </p>
  <p>
    Quǽrite Dóminum, omnes mansuéti terræ, qui iudícium eius estis operáti;
    quǽrite iustítiam, quǽrite mansuetúdinem, si quómodo abscondámini in die
    furóris Dómini.
  </p>
  <p>
    «Derelínquam in médio tui pópulum páuperem et egénum». Et sperábunt in
    nómine Dómini relíquiæ Israel. Non fácient iniquitátem nec loquéntur
    mendácium; et non inveniétur in ore eórum lingua dolósa, quóniam ipsi
    pascéntur et accubábunt, et non erit qui extérreat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_37" ontouchend="cambialengua(this)">
  <p class="Summary">Cor et anima una.</p>
  <p class="Areadingfrom">
    Léctio Actuum Apostolórum<span class="alindcha">4, 32-35</span>
  </p>
  <p>
    Multitúdinis credéntium erat cor et ánima una, nec quisquam eórum, quæ
    possidébant, áliquid suum esse dicébat, sed erant illis ómnia commúnia. Et
    virtúte magna reddébant apóstoli testimónium resurrectiónis Dómini Iesu, et
    grátia magna erat super ómnibus illis.
  </p>
  <p>
    Neque enim quisquam egens erat inter illos; quotquot enim possessóres
    agrórum aut domórum erant, vendéntes afferébant prétia eórum, quæ vendébant,
    et ponébant ante pedes apostólorum; dividebátur autem síngulis, prout cuíque
    opus erat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_39" ontouchend="cambialengua(this)">
  <p class="Summary">Cenabo cum illo et ipse mecum.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">3, 14b. 20-22</span>
  </p>
  <p>
    Hæc dicit Amen, testis fidélis et verus, princípium creatúræ Dei: «Ecce sto
    ad óstium et pulso. Si quis audíerit vocem meam et aperúerit iánuam,
    introíbo ad illum et cenábo cum illo, et ipse mecum.
  </p>
  <p>
    Qui vícerit, dabo ei sedére mecum in throno meo, sicut et ego vici et sedi
    cum Patre meo in throno eius.
  </p>
  <p>Qui habet aurem, áudiat quid Spíritus dicat Ecclésiis».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_41" ontouchend="cambialengua(this)">
  <p class="Summary">Beati qui ad cenam nuptiarum Agni vocati sunt.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">19, 1. 5-9a</span>
  </p>
  <p>
    Ego, Ioannes, audívi quasi vocem magnam turbæ multæ in cælo dicéntium:
    «Alleluía! Salus et glória et virtus Deo nostro».
  </p>
  <p>
    Et vox de throno exívit dicens: «Laudem dícite Deo nostro, omnes servi eius
    et qui timétis eum, pusílli et magni!».
  </p>
  <p>
    Et audívi quasi vocem turbæ magnæ et sicut vocem aquárum multárum et sicut
    vocem tonítruum magnórum dicéntium: «Alleluía, quóniam regnávit Dóminus,
    Deus noster omnípotens. Gaudeámus et exsultémus et demus glóriam ei, quia
    venérunt núptiæ Agni, et uxor eius præparávit se. Et datum est illi, ut
    coopériat se býssino splendénti mundo: býssinum enim iustificatiónes sunt
    sanctórum».
  </p>
  <p>
    Et dicit mihi: «Scribe: Beáti, qui ad cenam nuptiárum Agni vocáti sunt!».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_43" ontouchend="cambialengua(this)">
  <p class="Summary">Qui vicerit hereditabit hæc.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">21, 5-7</span>
  </p>
  <p>
    Dixit, qui sedébat super throno: «Ecce nova fácio ómnia». Et dicit: «Scribe:
    Hæc verba fidélia sunt et vera».
  </p>
  <p>
    Et dixit mihi: «Facta sunt! Ego sum Alpha et Omega, princípium et finis. Ego
    sitiénti dabo de fonte aquæ vivæ gratis. Qui vícerit, hereditábit hæc, et
    ero illi Deus, et ille erit mihi fílius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_45" ontouchend="cambialengua(this)">
  <p class="ReadingGospelTitle">
    <span class="alindcha">Ps 1, 1-2. 3. 4 et 6 (: 2a vel&nbsp;39, 5a vel&nbsp;91, 13-14)</span>
  </p>
</div>
<div class="latin hijo hijo_46" ontouchend="cambialengua(this)">
  <span class="red">R/. </span>In lege Dómini volúntas eius.<br /><span
    class="red">vel&nbsp;</span>Beátus vir qui pósuit Dóminum spem suam.<br /><span class="red">vel&nbsp;</span>Iustus ut palma florébit in átriis Dei nostri.
</div>
<div class="latin hijo hijo_47" ontouchend="cambialengua(this)">
  Beátus vir qui non ábiit in consílio impiórum,<br />et in via peccatórum non
  stetit,<br />et in convéntu derisórum non sedit;<br />sed in lege Dómini
  volúntas eius,<br />et in lege eius meditátur die ac nocte.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>In lege Dómini volúntas eius.<br /><span
    class="red">vel&nbsp;</span>Beátus vir qui pósuit Dóminum spem suam.<br /><span class="red">vel&nbsp;</span>Iustus ut palma florébit in átriis Dei nostri.
</div>
<div class="latin hijo hijo_49" ontouchend="cambialengua(this)">
  Et erit tamquam lignum plantátum secus decúrsus aquárum,<br />quod fructum
  suum dabit in témpore suo;<br />et fólium eius non défluet,<br />et ómnia
  quæcúmque fáciet prosperabúntur.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>In lege Dómini volúntas eius.<br /><span
    class="red">vel&nbsp;</span>Beátus vir qui pósuit Dóminum spem suam.<br /><span class="red">vel&nbsp;</span>Iustus ut palma florébit in átriis Dei nostri.
</div>
<div class="latin hijo hijo_51" ontouchend="cambialengua(this)">
  Non sic ímpii, non sic,<br />sed tamquam pulvis quem próicit ventus.<br />Quóniam
  novit Dóminus viam iustórum,<br />et iter impiórum períbit.
</div>
<div class="latin hijo hijo_52" ontouchend="cambialengua(this)">
  <span class="red">R/. </span>In lege Dómini volúntas eius.<br /><span
    class="red">vel&nbsp;</span>Beátus vir qui pósuit Dóminum spem suam.<br /><span class="red">vel&nbsp;</span>Iustus ut palma florébit in átriis Dei nostri.
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">
    <span class="alindcha">Ps 14, 2-3ab. 3cd-4ab. 5 (: 1b)</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Iustus requiéscet in monte sancto tuo, Dómine.
</div>
<div class="latin hijo hijo_55" ontouchend="cambialengua(this)">
  Qui ingréditur sine mácula, et operátur iustítiam;<br />qui lóquitur veritátem
  in corde suo,<br />qui non egit dolum in lingua sua.
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Iustus requiéscet in monte sancto tuo, Dómine.
</div>
<div class="latin hijo hijo_57" ontouchend="cambialengua(this)">
  Nec fecit próximo suo malum,<br />et oppróbrium non íntulit próximo suo.<br />Ad
  níhilum reputátus est in conspéctu eius malígnus,<br />timéntes autem Dóminum
  gloríficat.
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Iustus requiéscet in monte sancto tuo, Dómine.
</div>
<div class="latin hijo hijo_59" ontouchend="cambialengua(this)">
  Qui pecúniam suam non dedit ad usúram,<br />et múnera super innocéntem non
  accépit.<br />Qui facit hæc, non movébitur in ætérnum.
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Iustus requiéscet in monte sancto tuo, Dómine.
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">
    <span class="alindcha">15, 1-2a et 5. 7-8. 11 (: cf. 5a)</span>
  </p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_63" ontouchend="cambialengua(this)">
  Consérva me, Deus, quóniam sperávi in te.<br />Dixi Dómino: «Dóminus meus es
  tu».<br />Dóminus pars hereditátis meæ et cálicis mei:<br />tu es qui détines
  sortem meam.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_65" ontouchend="cambialengua(this)">
  Benedícam Dóminum qui tríbuit mihi intelléctum;<br />ínsuper et in nóctibus
  erudiérunt me renes mei.<br />Proponébam Dóminum in conspéctu meo semper,<br />quóniam
  a dextris est mihi, non commovébor.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_67" ontouchend="cambialengua(this)">
  Notas mihi fácies vias vitæ,<br />plenitúdinem lætítiæ cum vultu tuo,<br />delectatiónes
  in déxtera tua usque in finem.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_69" ontouchend="cambialengua(this)">
  <p class="ReadingGospelTitle">
    <span class="alindcha">Ps 22, 1-3a. 3b-4. 5. 6 (: 1)</span>
  </p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_71" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam refécit.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_73" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus<br />ipsa me consoláta sunt.
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_75" ontouchend="cambialengua(this)">
  Parásti in conspéctu meo mensam<br />advérsus eos qui tríbulant me;<br />impinguásti
  in óleo caput meum,<br />et calix meus redúndat.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_77" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_79" ontouchend="cambialengua(this)">
  <p class="ReadingGospelTitle">
    <span class="alindcha">Ps 33, 2-3. 4-5. 6-7. 8-9. 10-11 (: 2a vel&nbsp;9a)</span>
  </p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_81" ontouchend="cambialengua(this)">
  Benedícam Dóminum in omni témpore,<br />semper laus eius in ore meo.<br />In
  Dómino gloriábitur ánima mea,<br />áudiant mansuéti et læténtur.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_83" ontouchend="cambialengua(this)">
  Magnificáte Dóminum mecum,<br />et exaltémus nomen eius in idípsum.<br />Exquisívi
  Dóminum, et exaudívit me,<br />et ex ómnibus terróribus meis erípuit me.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_85" ontouchend="cambialengua(this)">
  Respícite ad eum, et illuminámini,<br />et fácies vestræ non confundéntur.<br />Iste
  pauper clamávit, et Dóminus exaudívit eum,<br />et de ómnibus tribulatiónibus
  eius salvávit eum.
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_87" ontouchend="cambialengua(this)">
  Vallábit ángelus Dómini in circúitu timéntes eum,<br />et erípiet eos.<br />Gustáte
  et vidéte quóniam suávis est Dóminus;<br />beátus vir qui sperat in eo.
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_89" ontouchend="cambialengua(this)">
  Timéte Dóminum sancti eius,<br />quóniam non est inópia timéntibus eum.<br />Dívites
  eguérunt et esuriérunt,<br />inquiréntes autem Dóminum non defícient omni
  bono.
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Benedícam Dóminum in omni témpore.<br /><span
    class="red">vel:
  </span>
  Gustáte et vidéte quóniam suávis est Dóminus.
</div>
<div class="latin hijo hijo_91" ontouchend="cambialengua(this)">
  <p class="ReadingGospelTitle">
    <span class="alindcha">Ps 102, 1-2. 3-4. 8-9. 13-14. 17-18a (: 1a)</span>
  </p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_93" ontouchend="cambialengua(this)">
  Bénedic, ánima mea, Dómino;<br />et ómnia quæ intra me sunt, nómini sancto
  eius.<br />Bénedic, ánima mea, Dómino,<br />et noli oblivísci omnes
  retributiónes eius.
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_95" ontouchend="cambialengua(this)">
  Qui propitiátur ómnibus iniquitátibus tuis,<br />qui sanat omnes infirmitátes
  tuas;<br />qui rédimit de intéritu vitam tuam,<br />qui corónat te in
  misericórdia et miseratiónibus.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_97" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Non
  in perpétuum conténdet,<br />neque in ætérnum irascétur.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_99" ontouchend="cambialengua(this)">
  Quómodo miserétur pater filiórum,<br />misértus est Dóminus timéntibus se.<br />Quóniam
  ipse cognóvit figméntum nostrum,<br />recordátus est quóniam pulvis sumus.
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_101" ontouchend="cambialengua(this)">
  Misericórdia autem Dómini ab ætérno,<br />et usque in ætérnum super timéntes
  eum,<br />et iustítia illíus in fílios filiórum;<br />in eos qui servant
  testaméntum eius.
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Bénedic, ánima mea, Dóminum.
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">
    <span class="alindcha">Ps 111, 1-2. 3-4. 5-7a. 7b-8. 9 (: 1a)</span>
  </p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_105" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_107" ontouchend="cambialengua(this)">
  Glória et divítiæ in domo eius,<br />et iustítia eius manet in sǽculum
  sǽculi.<br />Exórtum est in ténebris lumen rectis,<br />miséricors et
  miserátor et iustus.
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_109" ontouchend="cambialengua(this)">
  Iucúndus homo qui miserétur et cómmodat,<br />dispónet res suas in iudício,<br />quia
  in ætérnum non commovébitur.<br />In memória ætérna erit iustus,<br />ab
  auditióne mala non timébit.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_111" ontouchend="cambialengua(this)">
  Parátum cor eius, sperans in Dómino,<br />confirmátum est cor eius, non
  timébit,<br />donec despíciat inimícos suos.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_113" ontouchend="cambialengua(this)">
  Distríbuit, dedit paupéribus;<br />iustítia eius manet in sǽculum sǽculi,<br />cornu
  eius exaltábitur in glória.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Beátus vir qui timet Dóminum.<br /><span
    class="red">vel
  </span>
  Allelúia.
</div>
<div class="latin hijo hijo_115" ontouchend="cambialengua(this)">
  <p class="ReadingGospelTitle">
    <span class="alindcha">Ps 127, 1-2. 3. 4-5 (: cf. 1a)</span>
  </p>
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_117" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_119" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_121" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_123" ontouchend="cambialengua(this)">
  <p class="ReadingGospelTitle">
    <span class="alindcha">Ps 130, 1. 2. 3</span>
  </p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_125" ontouchend="cambialengua(this)">
  Dómine, non est exaltátum cor meum,<br />neque eláti sunt óculi mei;<br />neque
  ambulávi in magnis,<br />neque in mirabílibus super me.
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_127" ontouchend="cambialengua(this)">
  Vere pacátam et quiétam<br />feci ánimam meam,<br />sicut ablactátus in sinu
  matris suæ,<br />sicut ablactátus, ita in me est ánima mea.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_129" ontouchend="cambialengua(this)">
  Speret Israel in Dómino,<br />ex hoc nunc et usque in sǽculum.
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_131" ontouchend="cambialengua(this)">
  <p class="Summary">Quos iustificavit, illos et glorificavit.</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">8, 26-30</span>
  </p>
  <p>Fratres:</p>
  <p>
    Spíritus ádiuvat infirmitátem nostram; nam quid orémus, sicut opórtet,
    nescímus, sed ipse Spíritus interpéllat gemítibus inenarrabílibus; qui autem
    scrutátur corda, scit quid desíderet Spíritus, quia secúndum Deum póstulat
    pro sanctis.
  </p>
  <p>
    Scimus autem quóniam diligéntibus Deum ómnia cooperántur in bonum, his, qui
    secúndum propósitum vocáti sunt.
  </p>
  <p>
    Nam, quos præscívit, et prædestinávit confórmes fíeri imáginis Fílii eius,
    ut sit ipse primogénitus in multis frátribus; quos autem prædestinávit, hos
    et vocávit; et quos vocávit, hos et iustificávit; quos autem iustificávit,
    illos et glorificávit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_133" ontouchend="cambialengua(this)">
  <p class="Summary">Infirma mundi elegit Deus.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 26-31</span>
  </p>
  <p>
    Vidéte vocatiónem vestram, fratres; quia non multi sapiéntes secúndum
    carnem, non multi poténtes, non multi nóbiles; sed, quæ stulta sunt mundi,
    elégit Deus, ut confúndat sapiéntes, et infírma mundi elégit Deus, ut
    confúndat fórtia, et ignobília mundi et contemptibília elégit Deus, quæ non
    sunt, ut ea, quæ sunt, destrúeret, ut non gloriétur omnis caro in conspéctu
    Dei.
  </p>
  <p>
    Ex ipso autem vos estis in Christo Iesu, qui factus est sapiéntia nobis a
    Deo et iustítia et sanctificátio et redémptio, ut quemádmodum scriptum est:
    «Qui gloriátur, in Dómino gloriétur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_135" ontouchend="cambialengua(this)">
  <p class="Summary">Caritas numquam excidit.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 31 — 13, 13</span>
  </p>
  <p>Fratres:</p>
  <p>
    Æmulámini charísmata maióra. Et adhuc excellentiórem viam vobis demónstro.
  </p>
  <p>
    Si linguis hóminum loquar et angelórum, caritátem autem non hábeam, factus
    sum velut æs sonans aut cýmbalum tínniens. Et si habúero prophetíam et
    nóverim mystéria ómnia et omnem sciéntiam, et si habúero omnem fidem, ita ut
    montes tránsferam, caritátem autem non habúero, nihil sum. Et si distribúero
    in cibos omnes facultátes meas et si tradídero corpus meum, ut glórier,
    caritátem autem non habúero, nihil mihi prodest.
  </p>
  <p>
    Cáritas pátiens est, benígna est cáritas, non æmulátur, non agit supérbe,
    non inflátur, non est ambitiósa, non quærit, quæ sua sunt, non irritátur,
    non cógitat malum, non gaudet super iniquitátem, congáudet autem veritáti;
    ómnia suffert, ómnia credit, ómnia sperat, ómnia sústinet.
  </p>
  <p>
    Cáritas numquam éxcidit. Sive prophetíæ, evacuabúntur; sive linguæ,
    cessábunt; sive sciéntia, destruétur. Ex parte enim cognóscimus et ex parte
    prophetámus; cum autem vénerit, quod perféctum est, evacuábitur, quod ex
    parte est. Cum essem párvulus, loquébar ut párvulus, sapiébam ut párvulus,
    cogitábam ut párvulus; quando factus sum vir, evacuávi, quæ erant párvuli.
    Vidémus enim nunc per spéculum in ænígmate, tunc autem fácie ad fáciem; nunc
    cognósco ex parte, tunc autem cognóscam, sicut et cógnitus sum.
  </p>
  <p>
    Nunc autem manet fides, spes, cáritas, tria hæc; maior autem ex his est
    cáritas.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_137" ontouchend="cambialengua(this)">
  <p class="ReadingGospelTitle">vel&nbsp;brevior</p>
  <p class="Summary">Caritas numquam excidit.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">13, 4-13</span>
  </p>
  <p>Fratres:</p>
  <p>
    Cáritas pátiens est, benígna est cáritas, non æmulátur, non agit supérbe,
    non inflátur, non est ambitiósa, non quærit, quæ sua sunt, non irritátur,
    non cógitat malum, non gaudet super iniquitátem, congáudet autem veritáti;
    ómnia suffert, ómnia credit, ómnia sperat, ómnia sústinet.
  </p>
  <p>
    Cáritas numquam éxcidit. Sive prophetíæ, evacuabúntur; sive linguæ,
    cessábunt; sive sciéntia, destruétur. Ex parte enim cognóscimus et ex parte
    prophetámus; cum autem vénerit, quod perféctum est, evacuábitur, quod ex
    parte est. Cum essem párvulus, loquébar ut párvulus, sapiébam ut párvulus,
    cogitábam ut párvulus; quando factus sum vir, evacuávi, quæ erant párvuli.
    Vidémus enim nunc per spéculum in ænígmate, tunc autem fácie ad fáciem; nunc
    cognósco ex parte, tunc autem cognóscam, sicut et cógnitus sum.
  </p>
  <p>
    Nunc autem manet fides, spes, cáritas, tria hæc; maior autem ex his est
    cáritas.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_139" ontouchend="cambialengua(this)">
  <p class="Summary">Despondi vos uni viro virginem castam exhibere Christo.</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">10, 17 — 11, 2</span>
  </p>
  <p>Fratres:</p>
  <p>
    Qui gloriátur, in Dómino gloriétur; non enim qui seípsum comméndat, ille
    probátus est, sed quem Dóminus comméndat.
  </p>
  <p>
    Utinam sustinerétis módicum quid insipiéntiæ meæ; sed et supportáte me!
    Æmulor enim vos Dei æmulatióne; despóndi enim vos uni viro vírginem castam
    exhibére Christo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_141" ontouchend="cambialengua(this)">
  <p class="Summary">Vivo autem iam non ego, vivit vero in me Christus.</p>
  <p class="Areadingfrom">
    Léctio Epístolæ béati Pauli apóstoli ad Gálatas<span class="alindcha">2, 19-20</span>
  </p>
  <p>Fratres:</p>
  <p>
    Ego per legem legi mórtuus sum, ut Deo vivam. Christo confíxus sum cruci;
    vivo autem iam non ego, vivit vero in me Christus; quod autem nunc vivo in
    carne, in fide vivo Fílii Dei, qui diléxit me et trádidit seípsum pro me.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_143" ontouchend="cambialengua(this)">
  <p class="Summary">Per quem mihi mundus crucifixus est, et ego mundo.</p>
  <p class="Areadingfrom">
    Léctio Epístolæ béati Pauli apóstoli ad Gálatas<span class="alindcha">6, 14-16</span>
  </p>
  <p>Fratres:</p>
  <p>
    Mihi absit gloriári, nisi in cruce Dómini nostri Iesu Christi, per quem mihi
    mundus crucifíxus est, et ego mundo. Neque enim circumcísio áliquid est
    neque præpútium sed nova creatúra.
  </p>
  <p>
    Et quicúmque hanc régulam secúti fúerint, pax super illos et misericórdia et
    super Israel Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_145" ontouchend="cambialengua(this)">
  <p class="Summary">Scire supereminentem scientiæ caritatem Christi.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">3, 14-19</span>
  </p>
  <p>Fratres:</p>
  <p>
    Flecto génua mea ad Patrem, ex quo omnis patérnitas in cælis et in terra
    nominátur, ut det vobis secúndum divítias glóriæ suæ virtúte corroborári per
    Spíritum eius in interiórem hóminem, habitáre Christum per fidem in córdibus
    vestris, in caritáte radicáti et fundáti, ut valeátis comprehéndere cum
    ómnibus sanctis quæ sit latitúdo et longitúdo et sublímitas et profúndum,
    scire étiam supereminéntem sciéntiæ caritátem Christi, ut impleámini in
    omnem plenitúdinem Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_147" ontouchend="cambialengua(this)">
  <p class="Summary">Induite armaturam Dei.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">6, 10-13. 18</span>
  </p>
  <p>Fratres:</p>
  <p>
    Confortámini in Dómino et in poténtia virtútis eius. Indúite armatúram Dei,
    ut possítis stare advérsus insídias Diáboli. Quia non est nobis colluctátio
    advérsus sánguinem et carnem sed advérsus principátus, advérsus potestátes,
    advérsus mundi rectóres tenebrárum harum, advérsus spiritália nequítiæ in
    cæléstibus. Proptérea accípite armatúram Dei, ut possítis resístere in die
    malo et, ómnibus perféctis, stare.
  </p>
  <p>
    Per omnem oratiónem et obsecratiónem orántes omni témpore in Spíritu, et in
    ipso vigilántes in omni instántia et obsecratióne pro ómnibus sanctis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_149" ontouchend="cambialengua(this)">
  <p class="Summary">
    Ad destinatum persequor, ad bravium supernæ vocationis Dei in Christo Iesu.
  </p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">3, 8-14</span>
  </p>
  <p>Fratres:</p>
  <p>
    Exístimo ómnia detriméntum esse propter eminéntiam sciéntiæ Christi Iesu
    Dómini mei, propter quem ómnia detriméntum feci et árbitror ut stércora, ut
    Christum lucrifáciam et invéniar in illo non habens meam iustítiam, quæ ex
    lege est, sed illam, quæ per fidem est Christi, quæ ex Deo est iustítia in
    fide; ad cognoscéndum illum et virtútem resurrectiónis eius et communiónem
    passiónum illíus, confórmans me morti eius, si quo modo occúrram ad
    resurrectiónem, quæ est ex mórtuis.
  </p>
  <p>
    Non quod iam accéperim aut iam perféctus sim; pérsequor autem si umquam
    comprehéndam, sicut et comprehénsus sum a Christo Iesu. Fratres, ego me non
    árbitror comprehendísse; unum autem: quæ quidem retro sunt, oblivíscens, ad
    ea vero, quæ ante sunt, exténdens me ad destinátum pérsequor, ad bravíum
    supérnæ vocatiónis Dei in Christo Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_151" ontouchend="cambialengua(this)">
  <p class="Summary">Quæcumque casta, hæc cogitate.</p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">4, 4-9</span>
  </p>
  <p>Fratres:</p>
  <p>
    Gaudéte in Dómino semper. Iterum dico: Gaudéte! Modéstia vestra nota sit
    ómnibus homínibus. Dóminus prope. Nihil sollíciti sitis, sed in ómnibus
    oratióne et obsecratióne cum gratiárum actióne petitiónes vestræ innotéscant
    apud Deum. Et pax Dei, quæ exsúperat omnem sensum, custódiet corda vestra et
    intellegéntias vestras in Christo Iesu.
  </p>
  <p>
    De cétero, fratres, quæcúmque sunt vera, quæcúmque pudíca, quæcúmque iusta,
    quæcúmque casta, quæcúmque amabília, quæcúmque bonæ famæ, si qua virtus et
    si qua laus, hæc cogitáte; quæ et didicístis et accepístis et audístis et
    vidístis in me, hæc ágite; et Deus pacis erit vobíscum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_153" ontouchend="cambialengua(this)">
  <p class="Summary">Super omnia caritatem, quod est vinculum perfectionis.</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 12-17</span>
  </p>
  <p>Fratres:</p>
  <p>
    Indúite vos, sicut elécti Dei, sancti et dilécti, víscera misericórdiæ,
    benignitátem, humilitátem, mansuetúdinem, longanimitátem, supportántes
    ínvicem et donántes vobis ipsis, si quis advérsus áliquem habet querélam;
    sicut et Dóminus donávit vobis, ita et vos; super ómnia autem hæc:
    caritátem, quod est vínculum perfectiónis.
  </p>
  <p>
    Et pax Christi dominétur in córdibus vestris, ad quam et vocáti estis in uno
    córpore. Et grati estóte. Verbum Christi hábitet in vobis abundánter, in
    omni sapiéntia docéntes et commonéntes vosmetípsos psalmis, hymnis, cánticis
    spiritálibus, in grátia cantántes in córdibus vestris Deo; et omne,
    quodcúmque fácitis in verbo aut in ópere, ómnia in nómine Dómini Iesu
    grátias agéntes Deo Patri per ipsum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_155" ontouchend="cambialengua(this)">
  <p class="Summary">Quæ vere vidua est et desolata, speravit in Deum.</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">5, 3-10</span>
  </p>
  <p>Caríssime:</p>
  <p>
    Víduas honóra, quæ vere víduæ sunt. Si qua autem vídua fílios aut nepótes
    habet, discant primum domum suam pie régere et mútuam vicem réddere
    paréntibus; hoc enim accéptum est coram Deo.
  </p>
  <p>
    Quæ autem vere vídua est et desoláta, sperat in Deum et instat
    obsecratiónibus et oratiónibus nocte ac die; nam quæ in delíciis est vivens,
    mórtua est. Et hæc præcipe, ut irreprehensíbiles sint.
  </p>
  <p>
    Si quis autem suórum et máxime domesticórum curam non habet, fidem negávit
    et est infidéli detérior.
  </p>
  <p>
    Vídua adscribátur non minus sexagínta annórum, quæ fúerit uníus viri uxor,
    in opéribus bonis testimónium habens: si fílios educávit, si hospítio
    recépit, si sanctórum pedes lavit, si tribulatiónem patiéntibus
    subministrávit, si omne opus bonum subsecúta est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_157" ontouchend="cambialengua(this)">
  <p class="Summary">Si fides non habeat opera, mortua est in semetipsa.</p>
  <p class="Areadingfrom">
    Léctio Epístolæ béati Iacóbi apóstoli<span class="alindcha">2, 14-17</span>
  </p>
  <p>
    Quid próderit, fratres mei, si fidem quis dicat se habére, ópera autem non
    hábeat? Numquid póterit fides salváre eum?
  </p>
  <p>
    Si frater aut soror nudi sunt et índigent victu cotidiáno, dicat autem
    áliquis de vobis illis: «Ite in pace, calefacímini et saturámini», non
    dedéritis autem eis, quæ necessária sunt córporis, quid próderit?
  </p>
  <p>Sic et fides, si non hábeat ópera, mórtua est in semetípsa.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_159" ontouchend="cambialengua(this)">
  <p class="Summary">Sanctæ mulieres sperantes in Deo.</p>
  <p class="Areadingfrom">
    Léctio Epístolæ primæ beáti Petri apóstoli<span class="alindcha">3, 1-9</span>
  </p>
  <p>
    Muliéres súbditæ sint suis viris, ut etsi qui non credunt verbo, per
    mulíerum conversatiónem sine verbo lucrífiant, considerántes castam in
    timóre conversatiónem vestram; quarum sit non extrínsecus capillatúræ aut
    circumdatiónis auri aut induménti vestimentórum cultus, sed qui abscónditus
    cordis est homo, in incorruptibilitáte mitis et quiéti spíritus, qui est in
    conspéctu Dei lócuples.
  </p>
  <p>
    Sic enim aliquándo et sanctæ mulíeres sperántes in Deo ornábant se subiéctæ
    própriis viris, sicut Sara obœdiébat Abrahæ dóminum eum vocans: cuius estis
    fíliæ benefaciéntes et non timéntes ullam perturbatiónem.
  </p>
  <p>
    Viri simíliter cohabitántes secúndum sciéntiam quasi infirmióri vaso
    mulíebri impertiéntes honórem, tamquam et coherédibus grátiæ vitæ, uti ne
    impediántur oratiónes vestræ.
  </p>
  <p>
    In fine autem omnes unánimes, compatiéntes, fraternitátis amatóres,
    misericórdes, húmiles, non reddéntes malum pro malo vel maledíctum pro
    maledícto, sed e contrário benedicéntes, quia in hoc vocáti estis, ut
    benedictiónem hereditáte accipiátis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_161" ontouchend="cambialengua(this)">
  <p class="Summary">
    Unusqu='alindcha'cut accepit donationem, in alterutrum illam administrantes.
  </p>
  <p class="Areadingfrom">
    Léctio Epístolæ primæ beáti Petri apóstoli<span class="alindcha">4, 7b-11</span>
  </p>
  <p>Caríssimi:</p>
  <p>
    Estóte prudéntes et vigiláte in oratiónibus. Ante ómnia mútuam in
    vosmetípsos caritátem contínuam habéntes, quia cáritas óperit multitúdinem
    peccatórum; hospitáles ínvicem sine murmuratióne; unusquísque, sicut accépit
    donatiónem, in altérutrum illam administrántes, sicut boni dispensatóres
    multifórmis grátiæ Dei. Si quis lóquitur, quasi sermónes Dei; si quis
    minístrat, tamquam ex virtúte, quam lárgitur Deus, ut in ómnibus
    glorificétur Deus per Iesum Christum: cui est glória et impérium in sǽcula
    sæculórum. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_163" ontouchend="cambialengua(this)">
  <p class="Summary">Et nos debemus pro fratribus animas ponere.</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">3, 14-18</span>
  </p>
  <p>Caríssimi:</p>
  <p>
    Nos scimus quóniam transívimus de morte in vitam, quóniam dilígimus fratres;
    qui non díligit, manet in morte. Omnis, qui odit fratrem suum, homicída est,
    et scitis quóniam omnis homicída non habet vitam ætérnam in semetípso
    manéntem.
  </p>
  <p>
    In hoc nóvimus caritátem, quóniam ille pro nobis ánimam suam pósuit; et nos
    debémus pro frátribus ánimas pónere. Qui habúerit substántiam mundi et
    víderit fratrem suum necésse habére et cláuserit víscera sua ab eo, quómodo
    cáritas Dei manet in eo?
  </p>
  <p>Filíoli, non diligámus verbo nec lingua sed in ópere et veritáte.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_165" ontouchend="cambialengua(this)">
  <p class="Summary">Si diligamus invicem, Deus in nobis manet.</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">4, 7-16</span>
  </p>
  <p>
    Caríssimi, diligámus ínvicem, quóniam cáritas ex Deo est; et omnis, qui
    díligit, ex Deo natus est et cognóscit Deum. Qui non díligit, non cognóvit
    Deum, quóniam Deus cáritas est.
  </p>
  <p>
    In hoc appáruit cáritas Dei in nobis, quóniam Fílium suum unigénitum misit
    Deus in mundum, ut vivámus per eum. In hoc est cáritas, non quasi nos
    dilexérimus Deum, sed quóniam ipse diléxit nos et misit Fílium suum
    propitiatiónem pro peccátis nostris.
  </p>
  <p>
    Caríssimi, si sic Deus diléxit nos, et nos debémus altérutrum dilígere. Deum
    nemo vidit umquam; si diligámus ínvicem, Deus in nobis manet, et cáritas
    eius in nobis consummáta est.
  </p>
  <p>
    In hoc cognóscimus quóniam in ipso manémus, et ipse in nobis, quóniam de
    Spíritu suo dedit nobis. Et nos vídimus et testificámur quóniam Pater misit
    Fílium salvatórem mundi.
  </p>
  <p>
    Quisque conféssus fúerit: «Iesus est Fílius Dei», Deus in ipso manet, et
    ipse in Deo. Et nos, qui credídimus, nóvimus caritátem, quam habet Deus in
    nobis. Deus cáritas est; et, qui manet in caritáte, in Deo manet, et Deus in
    eo manet.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_167" ontouchend="cambialengua(this)">
  <p class="Summary">Hæc est victoria, quæ vincit mundum: fides nostra.</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">5, 1-5</span>
  </p>
  <p>Caríssimi:</p>
  <p>
    Omnis, qui credit quóniam Iesus est Christus, ex Deo natus est; et omnis,
    qui díligit Deum, qui génuit, díligit et eum, qui natus est ex eo.
  </p>
  <p>
    In hoc cognóscimus quóniam dilígimus natos Dei, cum Deum diligámus et
    mandáta eius faciámus. Hæc est enim cáritas Dei, ut mandáta eius servémus;
    et mandáta eius grávia non sunt, quóniam omne, quod natum est ex Deo, vincit
    mundum; et hæc est victória, quæ vicit mundum: fides nostra. Quis est qui
    vincit mundum, nisi qui credit quóniam Iesus est Fílius Dei?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_169" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 5, 3</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáti páuperes spíritu,<br />quóniam ipsórum est regnum cælórum.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_170" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 5, 6</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáti, qui esúriunt et sítiunt iustítiam,<br />quóniam ipsi
    saturabúntur.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_171" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 5, 8</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáti mundo corde,<br />quóniam ipsi Deum vidébunt.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_172" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Mt 11, 25</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Benedíctus es, Pater, Dómine cæli et terræ,<br />quia mystéria regni
    párvulis revelásti.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_173" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 11, 28</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Veníte ad me, omnes qui laborátis et oneráti estis,<br />et ego
    refíciam vos, dicit Dóminus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_174" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 23, 11. 12b</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Qui
    maior est vestrum, erit miníster vester, dicit Dóminus;<br />qui autem se
    humiliáverit, exaltábitur.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_175" ontouchend="cambialengua(this)">
  <p class="PsalmAlleluiaTitle">
    <span class="alindcha">Lc 21, 36</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Vigiláte, omni témpore orántes,<br />ut possítis stare ante Fílium
    hóminis.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_176" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 8, 12</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Ego
    sum lux mundi, dicit Dóminus;<br />qui séquitur me habébit lucem vitæ.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_177" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 8, 31b-32</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Si
    manséritis in sermóne meo, vere discípuli mei estis,<br />et cognoscétis
    veritátem, dicit Dóminus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_178" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 13, 34</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Mandátum novum do vobis, dicit Dóminus,<br />ut diligátis ínvicem,
    sicut diléxi vos.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_179" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 14, 23</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Si
    quis díligit me, sermónem meum servábit, dicit Dóminus,<br />et Pater meus
    díliget eum, et ad eum veniémus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_180" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 15, 4a. 5b</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Manéte in me, et ego in vobis, dicit Dóminus;<br />qui manet in me,
    fert fructum multum.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_181" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 15, 9b. 5b</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Mánete in dilectióne mea, dicit Dóminus;<br />qui manet in me et ego
    in eo, hic fert fructum multum.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_182" ontouchend="cambialengua(this)">
  <p class="Summary">
    Gaudete et exsultate, quoniam merces vestra copiosa est in cælis.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 1-12a</span>
  </p>
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_184" ontouchend="cambialengua(this)">
  <p>In illo témpore:</p>
  <p>
    Videns Iesus turbas, ascéndit in montem; et cum sedísset, accessérunt ad eum
    discípuli eius; et apériens os suum docébat eos dicens:
  </p>
  <p>«Beáti páuperes spíritu, quóniam ipsórum est regnum cælórum.</p>
  <p>Beáti, qui lugent, quóniam ipsi consolabúntur.</p>
  <p>Beáti mites, quóniam ipsi possidébunt terram.</p>
  <p>Beáti, qui esúriunt et sítiunt iustítiam, quóniam ipsi saturabúntur.</p>
  <p>Beáti misericórdes, quia ipsi misericórdiam consequéntur.</p>
  <p>Beáti mundo corde, quóniam ipsi Deum vidébunt.</p>
  <p>Beáti pacífici, quóniam fílii Dei vocabúntur.</p>
  <p>
    Beáti, qui persecutiónem patiúntur propter iustítiam, quóniam ipsórum est
    regnum cælórum.
  </p>
  <p>
    Beáti estis cum maledíxerint vobis et persecúti vos fúerint et díxerint omne
    malum advérsum vos, mentiéntes, propter me. Gaudéte et exsultáte, quóniam
    merces vestra copiósa est in cælis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_186" ontouchend="cambialengua(this)">
  <p class="Summary">Vos estis lux mundi.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 13-16</span>
  </p>
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_188" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vos estis sal terræ; quod si sal evanúerit, in quo saliétur? Ad níhilum
    valet ultra, nisi ut mittátur foras et conculcétur ab homínibus.
  </p>
  <p>
    Vos estis lux mundi. Non potest cívitas abscóndi supra montem pósita; neque
    accéndunt lucérnam et ponunt eam sub módio, sed super candelábrum, ut lúceat
    ómnibus, qui in domo sunt.
  </p>
  <p>
    Sic lúceat lux vestra coram homínibus, ut vídeant vestra bona ópera et
    gloríficent Patrem vestrum, qui in cælis est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_189" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_190" ontouchend="cambialengua(this)">
  <p class="Summary">Domus super petram et domus super arenam ædificata.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">7, 21-27</span>
  </p>
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_192" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non omnis, qui dicit mihi: “Dómine, Dómine”, intrábit in regnum cælórum,
    sed qui facit voluntátem Patris mei, qui in cælis est. Multi dicent mihi in
    illa die: “Dómine, Dómine, nonne in tuo nómine prophetávimus, et in tuo
    nómine dæmónia eiécimus, et in tuo nómine virtútes multas fécimus?”. Et tunc
    confitébor illis: Numquam novi vos; discédite a me, qui operámini
    iniquitátem.
  </p>
  <p>
    Omnis ergo, qui audit verba mea hæc et facit ea, assimilábitur viro
    sapiénti, qui ædificávit domum suam supra petram. Et descéndit plúvia, et
    venérunt flúmina, et flavérunt venti et irruérunt in domum illam, et non
    cécidit; fundáta enim erat supra petram.
  </p>
  <p>
    Et omnis, qui audit verba mea hæc et non facit ea, símilis erit viro stulto,
    qui ædificávit domum suam supra arénam. Et descéndit plúvia, et venérunt
    flúmina, et flavérunt venti et irruérunt in domum illam, et cécidit, et fuit
    ruína eius magna».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_194" ontouchend="cambialengua(this)">
  <p class="Summary">Abscondisti hæc a sapientibus et revelasti ea parvulis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">11, 25-30</span>
  </p>
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_196" ontouchend="cambialengua(this)">
  <p>In illo témpore respóndens Iesus dixit:</p>
  <p>
    «Confíteor tibi, Pater, Dómine cæli et terræ, quia abscondísti hæc a
    sapiéntibus et prudéntibus et revelásti ea párvulis. Ita, Pater, quóniam sic
    fuit plácitum ante te.
  </p>
  <p>
    Omnia mihi trádita sunt a Patre meo; et nemo novit Fílium nisi Pater, neque
    Patrem quis novit nisi Fílius et cui volúerit Fílius reveláre.
  </p>
  <p>
    Veníte ad me, omnes, qui laborátis et oneráti estis, et ego refíciam vos.
    Tóllite iugum meum super vos et díscite a me, quia mitis sum et húmilis
    corde, et inveniétis réquiem animábus vestris. Iugum enim meum suáve, et
    onus meum leve est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_198" ontouchend="cambialengua(this)">
  <p class="Summary">Vendit universa, quæ habet, et emit agrum illum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">13, 44-46</span>
  </p>
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_200" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    «Símile est regnum cælórum thesáuro abscóndito in agro; quem qui invénit
    homo abscóndit et præ gáudio illíus vadit et vendit univérsa, quæ habet, et
    emit agrum illum.
  </p>
  <p>
    Iterum símile est regnum cælórum hómini negotiatóri quærénti bonas
    margarítas. Invénta autem una pretiósa margaríta, ábiit et véndidit ómnia,
    quæ hábuit, et emit eam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_202" ontouchend="cambialengua(this)">
  <p class="Summary">Qui perdiderit animam suam propter me, inveniet eam.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">16, 24-27</span>
  </p>
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_204" ontouchend="cambialengua(this)">
  <p>In illo témpore:</p>
  <p>
    Dixit Iesus discípulis suis: «Si quis vult post me veníre, ábneget
    semetípsum et tollat crucem suam et sequátur me. Qui enim volúerit ánimam
    suam salvam fácere, perdet eam; qui autem perdíderit ánimam suam propter me,
    invéniet eam.
  </p>
  <p>
    Quid enim prodest hómini, si mundum univérsum lucrétur, ánimæ vero suæ
    detriméntum patiátur? Aut quam dabit homo commutatiónem pro ánima sua?
  </p>
  <p>
    Fílius enim hóminis ventúrus est in glória Patris sui cum ángelis suis, et
    tunc reddet unicuíque secúndum opus eius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_205" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_206" ontouchend="cambialengua(this)">
  <p class="Summary">
    Nisi efficiamini sicut parvuli, non intrabitis in regnum cælorum.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">18, 1-5</span>
  </p>
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_208" ontouchend="cambialengua(this)">
  <p>
    In illa hora accessérunt discípuli ad Iesum dicéntes: «Quis putas maior est
    in regno cælórum?». Et ádvocans párvulum, státuit eum in médio eórum et
    dixit:
  </p>
  <p>
    «Amen dico vobis: Nisi convérsi fuéritis et efficiámini sicut párvuli, non
    intrábitis in regnum cælórum. Quicúmque ergo humiliáverit se sicut párvulus
    iste, hic est maior in regno cælórum. Et, qui suscéperit unum párvulum talem
    in nómine meo, me súscipit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_209" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_210" ontouchend="cambialengua(this)">
  <p class="Summary">Propter regnum cælorum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">19, 3-12</span>
  </p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_212" ontouchend="cambialengua(this)">
  <p>In illo témpore:</p>
  <p>
    Accessérunt ad Iesum pharisæi tentántes eum et dicéntes: «Licet hómini
    dimíttere uxórem suam quacúmque ex causa?».
  </p>
  <p>
    Qui respóndens ait: «Non legístis quia, qui creávit ab inítio, másculum et
    féminam fecit eos et dixit: “Propter hoc dimíttet homo patrem et matrem et
    adhærébit uxóri suæ, et erunt duo in carne una?”. Itaque iam non sunt duo
    sed una caro. Quod ergo Deus coniúnxit, homo non séparet».
  </p>
  <p>
    Dicunt illi: «Quid ergo Móyses mandávit dari libéllum repúdii et
    dimíttere?».
  </p>
  <p>
    Ait illis: «Móyses ad durítiam cordis vestri permísit vobis dimíttere uxóres
    vestras; ab inítio autem non sic fuit. Dico autem vobis quia quicúmque
    dimíserit uxórem suam, nisi ob fornicatiónem, et áliam dúxerit, mœchátur».
  </p>
  <p>
    Dicunt ei discípuli eius: «Si ita est causa hóminis cum uxóre, non éxpedit
    núbere».
  </p>
  <p>
    Qui dixit eis: «Non omnes cápiunt verbum istud, sed quibus datum est. Sunt
    enim eunúchi, qui de matris útero sic nati sunt; et sunt eunúchi, qui facti
    sunt ab homínibus; et sunt eunúchi, qui seípsos castravérunt propter regnum
    cælórum.
  </p>
  <p>Qui potest cápere, cápiat».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_214" ontouchend="cambialengua(this)">
  <p class="Summary">Vos, qui secuti estis me, centuplum accipietis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">19, 27-29</span>
  </p>
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_216" ontouchend="cambialengua(this)">
  <p>In illo témpore: Dixit Petrus ad Iesum:</p>
  <p>«Ecce nos relíquimus ómnia et secúti sumus te. Quid ergo erit nobis?».</p>
  <p>
    Iesus autem dixit illis: «Amen dico vobis quod vos, qui secúti estis me, in
    regeneratióne, cum séderit Fílius hóminis in throno glóriæ suæ, sedébitis et
    vos super thronos duódecim, iudicántes duódecim tribus Israel. Et omnis, qui
    relíquit domos vel fratres aut soróres aut patrem aut matrem aut fílios aut
    agros propter nomen meum, céntuplum accípiet et vitam ætérnam possidébit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_218" ontouchend="cambialengua(this)">
  <p class="Summary">
    Diliges Dominum Deum tuum, et proximum tuum sicut teipsum.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">22, 34-40</span>
  </p>
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_220" ontouchend="cambialengua(this)">
  <p>In illo témpore:</p>
  <p>
    Pharisæi audiéntes quod siléntium imposuísset Iesus sadducæis, convenérunt
    in unum. Et interrogávit unus ex eis legis doctor tentans eum: «Magíster,
    quod est mandátum magnum in Lege?».
  </p>
  <p>
    Ait autem illi: «Díliges Dóminum Deum tuum in toto corde tuo et in tota
    ánima tua et in tota mente tua: hoc est magnum et primum mandátum. Secúndum
    autem símile est huic: Díliges próximum tuum sicut teípsum. In his duóbus
    mandátis univérsa Lex pendet et Prophétæ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_222" ontouchend="cambialengua(this)">
  <p class="Summary">Ecce sponsus! Exite obviam ei.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 1-13</span>
  </p>
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_224" ontouchend="cambialengua(this)">
  <p>In illo témpore: Dixit Iesus discípulis suis parábolam hanc:</p>
  <p>
    «Símile erit regnum cælórum decem virgínibus, quæ accipiéntes lámpades suas
    exiérunt óbviam sponso. Quinque autem ex eis erant fátuæ, et quinque
    prudéntes. Fátuæ enim, accéptis lampádibus suis, non sumpsérunt óleum secum;
    prudéntes vero accepérunt óleum in vasis cum lampádibus suis. Moram autem
    faciénte sponso, dormitavérunt omnes et dormiérunt.
  </p>
  <p>
    Média autem nocte clamor factus est: “Ecce sponsus! Exíte óbviam ei”. Tunc
    surrexérunt omnes vírgines illæ et ornavérunt lámpades suas. Fátuæ autem
    sapiéntibus dixérunt: “Date nobis de óleo vestro, quia lámpades nostræ
    exstinguúntur”. Respondérunt prudéntes dicéntes: “Ne forte non suffíciat
    nobis et vobis, ite pótius ad vendéntes et émite vobis”.
  </p>
  <p>
    Dum autem irent émere, venit sponsus, et quæ parátæ erant, intravérunt cum
    eo ad núptias; et clausa est iánua. Novíssime autem véniunt et réliquæ
    vírgines dicéntes: “Dómine, dómine, áperi nobis”. At ille respóndens ait:
    “Amen dico vobis: Néscio vos”.
  </p>
  <p>Vigiláte ítaque, quia nescítis diem neque horam».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_225" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_226" ontouchend="cambialengua(this)">
  <p class="Summary">
    Super pauca fuisti fidelis, intra in gaudium domini tui.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 14-30</span>
  </p>
</div>
<div class="latin hijo hijo_227" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_228" ontouchend="cambialengua(this)">
  <p>In illo témpore: Dixit Iesus discípulis suis parábolam hanc:</p>
  <p>
    «Homo péregre proficíscens vocávit servos suos et trádidit illis bona sua.
    Et uni dedit quinque talénta, álii autem duo, álii vero unum, unicuíque
    secúndum própriam virtútem, et proféctus est. Statim ábiit, qui quinque
    talénta accéperat, et operátus est in eis et lucrátus est ália quinque;
    simíliter qui duo accéperat, lucrátus est ália duo. Qui autem unum
    accéperat, ábiens fodit in terra et abscóndit pecúniam dómini sui.
  </p>
  <p>
    Post multum vero témporis venit dóminus servórum illórum et ponit ratiónem
    cum eis.
  </p>
  <p>
    Et accédens, qui quinque talénta accéperat, óbtulit ália quinque talénta
    dicens: “Dómine, quinque talénta tradidísti mihi; ecce ália quinque
    superlucrátus sum”. Ait illi dóminus eius: “Euge, serve bone et fidélis.
    Super pauca fuísti fidélis; supra multa te constítuam: intra in gáudium
    dómini tui”.
  </p>
  <p>
    Accéssit autem et qui duo talénta accéperat, et ait: “Dómine, duo talénta
    tradidísti mihi; ecce ália duo lucrátus sum”. Ait illi dóminus eius: “Euge,
    serve bone et fidélis. Super pauca fuísti fidélis; supra multa te
    constítuam: intra in gáudium dómini tui”.
  </p>
  <p>
    Accédens autem et qui unum taléntum accéperat, ait: “Dómine, novi te quia
    homo durus es: metis, ubi non seminásti, et cóngregas, ubi non sparsísti; et
    timens ábii et abscóndi taléntum tuum in terra. Ecce habes, quod tuum est”.
  </p>
  <p>
    Respóndens autem dóminus eius dixit ei: “Serve male et piger! Sciébas quia
    meto, ubi non seminávi, et cóngrego, ubi non sparsi? Opórtuit ergo te
    míttere pecúniam meam nummuláriis, et véniens ego recepíssem, quod meum est
    cum usúra. Tóllite ítaque ab eo taléntum et date ei, qui habet decem
    talénta: omni enim habénti dábitur, et abundábit; ei autem, qui non habet,
    et quod habet, auferétur ab eo. Et inútilem servum eícite in ténebras
    exterióres: illic erit fletus et stridor déntium”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_229" ontouchend="cambialengua(this)">
  <p class="ReadingGospelTitle"></p>
  <p class="Summary">
    Super pauca fuisti fidelis, intra in gaudium domini tui.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 14-23</span>
  </p>
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_231" ontouchend="cambialengua(this)">
  <p>In illo témpore: Dixit Iesus discípulis suis parábolam hanc:</p>
  <p>
    «Homo péregre proficíscens vocávit servos suos et trádidit illis bona sua.
    Et uni dedit quinque talénta, álii autem duo, álii vero unum, unicuíque
    secúndum própriam virtútem, et proféctus est. Statim ábiit, qui quinque
    talénta accéperat, et operátus est in eis et lucrátus est ália quinque;
    simíliter qui duo accéperat, lucrátus est ália duo. Qui autem unum
    accéperat, ábiens fodit in terra et abscóndit pecúniam dómini sui.
  </p>
  <p>
    Post multum vero témporis venit dóminus servórum illórum et ponit ratiónem
    cum eis.
  </p>
  <p>
    Et accédens, qui quinque talénta accéperat, óbtulit ália quinque talénta
    dicens: “Dómine, quinque talénta tradidísti mihi; ecce ália quinque
    superlucrátus sum”. Ait illi dóminus eius: “Euge, serve bone et fidélis.
    Super pauca fuísti fidélis; supra multa te constítuam: intra in gáudium
    dómini tui”.
  </p>
  <p>
    Accéssit autem et qui duo talénta accéperat, et ait: “Dómine, duo talénta
    tradidísti mihi; ecce ália duo lucrátus sum”. Ait illi dóminus eius: “Euge,
    serve bone et fidélis. Super pauca fuísti fidélis; supra multa te
    constítuam: intra in gáudium dómini tui”.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_233" ontouchend="cambialengua(this)">
  <p class="Summary">Quamdiu fecistis fratribus meis minimis, mihi fecistis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 31-46</span>
  </p>
</div>
<div class="latin hijo hijo_234" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_235" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Cum vénerit Fílius hóminis in glória sua, et omnes ángeli cum eo, tunc
    sedébit super thronum glóriæ suæ. Et congregabúntur ante eum omnes gentes;
    et separábit eos ab ínvicem, sicut pastor ségregat oves ab hædis, et státuet
    oves quidem a dextris suis, hædos autem a sinístris.
  </p>
  <p>
    Tunc dicet Rex his, qui a dextris eius erunt: “Veníte, benedícti Patris mei;
    possidéte parátum vobis regnum a constitutióne mundi. Esurívi enim, et
    dedístis mihi manducáre; sitívi, et dedístis mihi bíbere; hospes eram, et
    collegístis me; nudus, et operuístis me; infírmus, et visitástis me; in
    cárcere eram, et venístis ad me”.
  </p>
  <p>
    Tunc respondébunt ei iusti dicéntes: “Dómine, quando te vídimus esuriéntem
    et pávimus, aut sitiéntem et dédimus tibi potum? Quando autem te vídimus
    hóspitem et collégimus, aut nudum et cooperúimus? Quando autem te vídimus
    infírmum aut in cárcere et vénimus ad te?”.
  </p>
  <p>
    Et respóndens Rex dicet illis: “Amen dico vobis: Quámdiu fecístis uni de his
    frátribus meis mínimis, mihi fecístis”.
  </p>
  <p>
    Tunc dicet et his, qui a sinístris erunt: “Discédite a me, maledícti, in
    ignem ætérnum, qui præparátus est Diábolo et ángelis eius. Esurívi enim, et
    non dedístis mihi manducáre; sitívi, et non dedístis mihi potum; hospes
    eram, et non collegístis me; nudus, et non operuístis me; infírmus et in
    cárcere, et non visitástis me”.
  </p>
  <p>
    Tunc respondébunt et ipsi dicéntes: “Dómine, quando te vídimus esuriéntem
    aut sitiéntem aut hóspitem aut nudum aut infírmum vel in cárcere et non
    ministrávimus tibi?”.
  </p>
  <p>
    Tunc respondébit illis dicens: “Amen dico vobis: Quámdiu non fecístis uni de
    mínimis his, nec mihi fecístis”.
  </p>
  <p>Et ibunt hi in supplícium ætérnum, iusti autem in vitam ætérnam».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_236" ontouchend="cambialengua(this)">
  <p class="Summary">Quamdiu fecistis fratribus meis minimis, mihi fecistis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 31-40</span>
  </p>
</div>
<div class="latin hijo hijo_237" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_238" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Cum vénerit Fílius hóminis in glória sua, et omnes ángeli cum eo, tunc
    sedébit super thronum glóriæ suæ. Et congregabúntur ante eum omnes gentes;
    et separábit eos ab ínvicem, sicut pastor ségregat oves ab hædis, et státuet
    oves quidem a dextris suis, hædos autem a sinístris.
  </p>
  <p>
    Tunc dicet Rex his, qui a dextris eius erunt: “Veníte, benedícti Patris mei;
    possidéte parátum vobis regnum a constitutióne mundi. Esurívi enim, et
    dedístis mihi manducáre; sitívi, et dedístis mihi bíbere; hospes eram, et
    collegístis me; nudus, et operuístis me; infírmus, et visitástis me; in
    cárcere eram, et venístis ad me”.
  </p>
  <p>
    Tunc respondébunt ei iusti dicéntes: “Dómine, quando te vídimus esuriéntem
    et pávimus, aut sitiéntem et dédimus tibi potum? Quando autem te vídimus
    hóspitem et collégimus, aut nudum et cooperúimus? Quando autem te vídimus
    infírmum aut in cárcere et vénimus ad te?”.
  </p>
  <p>
    Et respóndens Rex dicet illis: “Amen dico vobis: Quámdiu fecístis uni de his
    frátribus meis mínimis, mihi fecístis”.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_239" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_240" ontouchend="cambialengua(this)">
  <p class="Summary">
    Qui fecerit voluntatem Dei, hic frater meus et soror mea et mater est.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 31-35</span>
  </p>
</div>
<div class="latin hijo hijo_241" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_242" ontouchend="cambialengua(this)">
  <p>In illo témpore:</p>
  <p>
    Venit mater Iesu et fratres eius, et foris stantes misérunt ad eum vocántes
    eum. Et sedébat circa eum turba, et dicunt ei: «Ecce mater tua et fratres
    tui et soróres tuæ foris quærunt te».
  </p>
  <p>
    Et respóndens eis ait: «Quæ est mater mea et fratres mei?». Et
    circumspíciens eos, qui in circúitu eius sedébant, ait: «Ecce mater mea et
    fratres mei. Qui enim fécerit voluntátem Dei, hic frater meus et soror mea
    et mater est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_243" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_244" ontouchend="cambialengua(this)">
  <p class="Summary">Quisquis unum ex pueris receperit, me recipit.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">9, 34-37</span>
  </p>
</div>
<div class="latin hijo hijo_245" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_246" ontouchend="cambialengua(this)">
  <p>In illo témpore:</p>
  <p>Discípuli inter se in via disputáverant, quis esset maior.</p>
  <p>
    Et résidens vocávit Duódecim et ait illis: «Si quis vult primus esse, erit
    ómnium novíssimus et ómnium miníster».
  </p>
  <p>
    Et accípiens púerum, státuit eum in médio eórum; quem ut compléxus esset,
    ait illis: «Quisquis unum ex huiúsmodi púeris recéperit in nómine meo, me
    récipit; et, quicúmque me suscéperit, non me súscipit, sed eum qui me
    misit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_247" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_248" ontouchend="cambialengua(this)">
  <p class="Summary">Sinite parvulos venire ad me.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">10, 13-16</span>
  </p>
</div>
<div class="latin hijo hijo_249" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_250" ontouchend="cambialengua(this)">
  <p>In illo témpore:</p>
  <p>
    Offerébant Iesu párvulos, ut tángeret illos; discípuli autem comminabántur
    eis.
  </p>
  <p>
    At videns Iesus, indígne tulit et ait illis: «Sínite párvulos veníre ad me.
    Ne prohibuéritis eos; tálium est enim regnum Dei. Amen dico vobis: Quisquis
    non recéperit regnum Dei velut párvulus, non intrábit in illud».
  </p>
  <p>Et compléxans eos benedicébat impónens manus super illos.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_251" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_252" ontouchend="cambialengua(this)">
  <p class="Summary">
    Quæcumque habes vende, et da pauperibus, et veni, sequere me.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">10, 17-30</span>
  </p>
</div>
<div class="latin hijo hijo_253" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_254" ontouchend="cambialengua(this)">
  <p>In illo témpore:</p>
  <p>
    Cum egrederétur Iesus in viam, accúrrens quidam et, genu flexo ante eum,
    rogábat eum: «Magíster bone, quid fáciam ut vitam ætérnam percípiam?».
  </p>
  <p>
    Iesus autem dixit ei: «Quid me dicis bonum? Nemo bonus, nisi unus Deus.
    Præcépta nosti: ne occídas, ne adúlteres, ne furéris, ne falsum testimónium
    díxeris, ne fraudem féceris, honóra patrem tuum et matrem».
  </p>
  <p>Ille autem dixit ei: «Magíster, hæc ómnia conservávi a iuventúte mea».</p>
  <p>
    Iesus autem intúitus eum diléxit eum et dixit illi: «Unum tibi deest: vade,
    quæcúmque habes, vende et da paupéribus et habébis thesáurum in cælo; et
    veni, séquere me». Qui contristátus in hoc verbo, ábiit mærens: erat enim
    habens possessiónes multas.
  </p>
  <p>
    Et circumspíciens Iesus ait discípulis suis: «Quam diffícile, qui pecúnias
    habent, in regnum Dei introíbunt». Discípuli autem obstupescébant in verbis
    eius. At Iesus rursus respóndens ait illis: «Fílii, quam difffícile est in
    regnum Dei introíre. Facílius est camélum per forámen acus transíre quam
    dívitem intráre in regnum Dei».
  </p>
  <p>
    Qui magis admirabántur dicéntes ad semetípsos: «Et quis potest salvus
    fíeri?».
  </p>
  <p>
    Intuens illos Iesus ait: «Apud hómines impossíbile est sed non apud Deum:
    ómnia enim possibília sunt apud Deum».
  </p>
  <p>Cœpit Petrus ei dícere: «Ecce nos dimísimus ómnia et secúti sumus te».</p>
  <p>
    Ait Iesus: «Amen dico vobis: Nemo est, qui relíquerit domum aut fratres aut
    soróres aut matrem aut patrem aut fílios aut agros propter me et propter
    Evangélium, qui non accípiat cénties tantum nunc in témpore hoc, domos et
    fratres et soróres et matres et fílios et agros cum persecutiónibus, et in
    sæculo futúro vitam ætérnam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_255" ontouchend="cambialengua(this)">
  <p class="Summary">
    Quæcumque habes vende, et da pauperibus, et veni, sequere me.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">10, 17-27</span>
  </p>
</div>
<div class="latin hijo hijo_256" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_257" ontouchend="cambialengua(this)">
  <p>In illo témpore:</p>
  <p>
    Cum egrederétur Iesus in viam, accúrrens quidam et, genu flexo ante eum,
    rogábat eum: «Magíster bone, quid fáciam ut vitam ætérnam percípiam?».
  </p>
  <p>
    Iesus autem dixit ei: «Quid me dicis bonum? Nemo bonus, nisi unus Deus.
    Præcépta nosti: ne occídas, ne adúlteres, ne furéris, ne falsum testimónium
    díxeris, ne fraudem féceris, honóra patrem tuum et matrem».
  </p>
  <p>Ille autem dixit ei: «Magíster, hæc ómnia conservávi a iuventúte mea».</p>
  <p>
    Iesus autem intúitus eum diléxit eum et dixit illi: «Unum tibi deest: vade,
    quæcúmque habes, vende et da paupéribus et habébis thesáurum in cælo; et
    veni, séquere me». Qui contristátus in hoc verbo, ábiit mærens: erat enim
    habens possessiónes multas.
  </p>
  <p>
    Et circumspíciens Iesus ait discípulis suis: «Quam diffícile, qui pecúnias
    habent, in regnum Dei introíbunt». Discípuli autem obstupescébant in verbis
    eius. At Iesus rursus respóndens ait illis: «Fílii, quam difffícile est in
    regnum Dei introíre. Facílius est camélum per forámen acus transíre quam
    dívitem intráre in regnum Dei».
  </p>
  <p>
    Qui magis admirabántur dicéntes ad semetípsos: «Et quis potest salvus
    fíeri?».
  </p>
  <p>
    Intuens illos Iesus ait: «Apud hómines impossíbile est sed non apud Deum:
    ómnia enim possibília sunt apud Deum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_258" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_259" ontouchend="cambialengua(this)">
  <p class="Summary">
    Estote misericordes, sicut et Pater vester misericors est.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 27-38</span>
  </p>
</div>
<div class="latin hijo hijo_260" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_261" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vobis dico, qui audítis: Dilígite inimícos vestros, bene fácite his, qui
    vos odérunt; benedícite male dicéntibus vobis, oráte pro calumniántibus vos.
    Ei, qui te pércutit in maxíllam, præbe et álteram; et ab eo, qui aufert tibi
    vestiméntum, étiam túnicam noli prohibére. Omni peténti te tríbue; et ab eo,
    qui aufert, quæ tua sunt, ne répetas. Et prout vultis, ut fáciant vobis
    hómines, fácite illis simíliter.
  </p>
  <p>
    Et si dilígitis eos, qui vos díligunt, quæ vobis est grátia? Nam et
    peccatóres diligéntes se díligunt. Et si bene fecéritis his, qui vobis bene
    fáciunt, quæ vobis est grátia? Siquidem et peccatóres idem fáciunt. Et si
    mútuum dedéritis his, a quibus sperátis recípere, quæ vobis grátia est? Nam
    et peccatóres peccatóribus fenerántur, ut recípiant æquália.
  </p>
  <p>
    Verúmtamen dilígite inimícos vestros et bene fácite et mútuum date nihil
    desperántes; et erit merces vestra multa, et éritis fílii Altíssimi, quia
    ipse benígnus est super ingrátos et malos. Estóte misericórdes, sicut et
    Pater vester miséricors est.
  </p>
  <p>
    Et nolíte iudicáre et non iudicabímini; et nolíte condemnáre et non
    condemnabímini. Dimíttite et dimittémini; date, et dábitur vobis: mensúram
    bonam, confértam, coagitátam, supereffluéntem dabunt in sinum vestrum; eádem
    quippe mensúra, qua mensi fuéritis, remetiétur vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_262" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_263" ontouchend="cambialengua(this)">
  <p class="Summary">Sequar te quocumque ieris.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">9, 57-62</span>
  </p>
</div>
<div class="latin hijo hijo_264" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_265" ontouchend="cambialengua(this)">
  <p>In illo témpore:</p>
  <p>
    Eúntibus Iesu et discipulis suis in via, dixit quidam ad illum: «Sequar te,
    quocúmque íeris».
  </p>
  <p>
    Et ait illi Iesus: «Vulpes fóveas habent, et vólucres cæli nidos, Fílius
    autem hóminis non habet, ubi caput reclínet».
  </p>
  <p>Ait autem ad álterum: «Séquere me».</p>
  <p>
    Ille autem dixit: «Dómine, permítte mihi primum ire et sepelíre patrem
    meum».
  </p>
  <p>
    Dixítque ei Iesus: «Sine, ut mórtui sepéliant mórtuos suos; tu autem vade,
    annúntia regnum Dei».
  </p>
  <p>
    Et ait alter: «Sequar te, Dómine, sed primum permítte mihi renuntiáre his,
    qui domi sunt».
  </p>
  <p>
    Ait ad illum Iesus: «Nemo mittens manum suam in arátrum et aspíciens retro,
    aptus est regno Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_266" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_267" ontouchend="cambialengua(this)">
  <p class="Summary">Martha, Martha, sollicita es et turbaris erga plurima.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">10, 38-42</span>
  </p>
</div>
<div class="latin hijo hijo_268" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_269" ontouchend="cambialengua(this)">
  <p>In illo témpore:</p>
  <p>
    Intrávit Iesus in quoddam castéllum, et múlier quædam Martha nómine excépit
    illum. Et huic erat soror nómine María, quæ étiam sedens secus pedes Dómini
    audiébat verbum illíus.
  </p>
  <p>
    Martha autem satagébat circa frequens ministérium; quæ stetit et ait:
    «Dómine, non est tibi curæ quod soror mea relíquit me solam ministráre? Dic
    ergo illi, ut me ádiuvet».
  </p>
  <p>
    Et respóndens dixit illi Dóminus: «Martha, Martha, sollícita es et turbáris
    erga plúrima, porro unum est necessárium; María enim óptimam partem elégit,
    quæ non auferétur ab ea».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_270" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_271" ontouchend="cambialengua(this)">
  <p class="Summary">Complacuit Patri vestro dare vobis regnum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">12, 32-34</span>
  </p>
</div>
<div class="latin hijo hijo_272" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_273" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Noli timére, pusíllus grex, quia complácuit Patri vestro dare vobis regnum.
  </p>
  <p>
    Véndite, quæ possidétis, et date eleemósynam. Fácite vobis sácculos, qui non
    veteréscunt, thesáurum non deficiéntem in cælis, quo fur non apprópiat,
    neque tínea corrúmpit; ubi enim thesáurus vester est, ibi et cor vestrum
    erit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_274" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_275" ontouchend="cambialengua(this)">
  <p class="Summary">Et vos estote parati.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">12, 35-40</span>
  </p>
</div>
<div class="latin hijo hijo_276" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_277" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Sint lumbi vestri præcíncti et lucérnæ ardéntes, et vos símiles homínibus
    exspectántibus dóminum suum, quando revertátur a núptiis, ut, cum vénerit et
    pulsáverit, conféstim apériant ei. Beáti, servi illi, quos, cum vénerit
    dóminus, invénerit vigilántes. Amen dico vobis, quod præcínget se et fáciet
    illos discúmbere et tránsiens ministrábit illis. Et si vénerit in secúnda
    vigília, et si in tértia vigília vénerit, et ita invénerit, beáti sunt illi.
  </p>
  <p>
    Hoc autem scitóte, quia, si sciret pater famílias, qua hora fur veníret, non
    síneret pérfodi domum suam. Et vos estóte paráti, quia, qua hora non
    putátis, Fílius hóminis venit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_278" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_279" ontouchend="cambialengua(this)">
  <p class="Summary">
    Qui non renuntiat omnibus quæ possidet, non potest meus esse discipulus.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 25-33</span>
  </p>
</div>
<div class="latin hijo hijo_280" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_281" ontouchend="cambialengua(this)">
  <p>In illo témpore:</p>
  <p>
    Ibant turbæ multæ cum Iesu, et convérsus dixit ad illos: «Si quis venit ad
    me et non odit patrem suum et matrem et uxórem et fílios et fratres et
    soróres, adhuc et ánimam suam, non potest esse meus discípulus. Et, qui non
    báiulat crucem suam et venit post me, non potest esse meus discípulus.
  </p>
  <p>
    Quis enim ex vobis volens turrem ædificáre, non prius sedens cómputat
    sumptus, si habet ad perficiéndum? Ne, posteáquam posúerit fundaméntum et
    non potúerit perfícere, omnes, qui vident, incípiant illúdere ei dicéntes:
    “Hic homo cœpit ædificáre et non pótuit consummáre”.
  </p>
  <p>
    Aut quis rex, itúrus commíttere bellum advérsus álium regem, non sedens
    prius cógitat, si possit cum decem mílibus occúrrere ei, qui cum vigínti
    mílibus venit ad se? Alióquin, adhuc illo longe agénte, legatiónem mittens
    rogat ea, quæ pacis sunt.
  </p>
  <p>
    Sic ergo omnis ex vobis, qui non renúntiat ómnibus, quæ póssidet, non potest
    meus esse discípulus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_282" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_283" ontouchend="cambialengua(this)">
  <p class="Summary">Qui manet in me, et ego in eo, hic fert fructum multum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">15, 1-8</span>
  </p>
</div>
<div class="latin hijo hijo_284" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_285" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Ego sum vitis vera, et Pater meus agrícola est. Omnem pálmitem in me non
    feréntem fructum tollit eum; et omnem, qui fert fructum, purgat eum, ut
    fructum plus áfferat. Iam vos mundi estis propter sermónem, quem locútus sum
    vobis. Manéte in me, et ego in vobis. Sicut palmes non potest ferre fructum
    a semetípso, nisi mánserit in vite, sic nec vos, nisi in me manséritis.
  </p>
  <p>
    Ego sum vitis, vos pálmites. Qui manet in me, et ego in eo, hic fert fructum
    multum, quia sine me nihil potéstis fácere. Si quis in me non mánserit,
    missus est foras sicut palmes et áruit; et cólligunt eos et in ignem
    mittunt, et ardent. Si manséritis in me, et verba mea in vobis mánserint,
    quodcúmque voluéritis, pétite, et fiet vobis. In hoc clarificátus est Pater
    meus, ut fructum multum afferátis et efficiámini mei discípuli».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_286" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_287" ontouchend="cambialengua(this)">
  <p class="Summary">Non vos me elegistis, sed ego elegi vos.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">15, 9-17</span>
  </p>
</div>
<div class="latin hijo hijo_288" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_289" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Sicut diléxit me Pater, et ego diléxi vos; manéte in dilectióne mea. Si
    præcépta mea servavéritis, manébitis in dilectióne mea, sicut ego Patris mei
    præcépta servávi et máneo in eius dilectióne.
  </p>
  <p>
    Hæc locútus sum vobis, ut gáudium meum in vobis sit, et gáudium vestrum
    impleátur.
  </p>
  <p>
    Hoc est præcéptum meum, ut diligátis ínvicem, sicut diléxi vos; maiórem hac
    dilectiónem nemo habet, ut ánimam suam quis ponat pro amícis suis.
  </p>
  <p>
    Vos amíci mei estis, si fecéritis, quæ ego præcípio vobis. Iam non dico vos
    servos, quia servus nescit quid facit dóminus eius; vos autem dixi amícos,
    quia ómnia, quæ audívi a Patre meo, nota feci vobis.
  </p>
  <p>
    Non vos me elegístis, sed ego elégi vos et pósui vos, ut vos eátis et
    fructum afferátis, et fructus vester máneat, ut quodcúmque petiéritis Patrem
    in nómine meo, det vobis. Hæc mando vobis, ut diligátis ínvicem».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_290" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_291" ontouchend="cambialengua(this)">
  <p class="Summary">Volo, ut ubi sum ego, et illi sint mecum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">17, 20-26</span>
  </p>
</div>
<div class="latin hijo hijo_292" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_293" ontouchend="cambialengua(this)">
  <p>In illo témpore: [Sublevátis óculis suis in cælum, orávit Iesus dicens:</p>
  <p>
    «Pater sancte,] non pro his rogo tantum, sed et pro eis, qui creditúri sunt
    per verbum eórum in me, ut omnes unum sint, sicut tu, Pater, in me et ego in
    te, ut et ipsi in nobis unum sint; ut mundus credat quia tu me misísti.
  </p>
  <p>
    Et ego claritátem, quam dedísti mihi, dedi illis, ut sint unum, sicut nos
    unum sumus; ego in eis, et tu in me, ut sint consummáti in unum; ut
    cognóscat mundus, quia tu me misísti et dilexísti eos, sicut me dilexísti.
  </p>
  <p>
    Pater, quod dedísti mihi, volo, ut ubi ego sum, et illi sint mecum, ut
    vídeant claritátem meam, quam dedísti mihi, quia dilexísti me ante
    constitutiónem mundi.
  </p>
  <p>
    Pater iuste, et mundus te non cognóvit; ego autem te cognóvi, et hi
    cognovérunt quia tu me misísti; et notum feci eis nomen tuum et notum
    fáciam, ut diléctio, qua dilexísti me, in ipsis sit, et ego in ipsis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_294" ontouchend="cambialengua(this)">
  <span class="red">R/. </span>Laus tibi, Christe.
</div>
