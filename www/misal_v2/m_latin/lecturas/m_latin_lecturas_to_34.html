<div class="latin hijo hijo_1" ontouchend="cambialengua(this)">
  <h2>Tempus «per annum»<br />Feria II hebd. XXXIV</h2>
</div>
<div
  class="latin red hijo hijo_2"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_3" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Non sunt inventi tales ut Daniel, Ananias, Misael et Azarias
  </p>
  <p class="Areadingfrom">
    Léctio libri Daniélis prophétæ<span class="alindcha">1, 1-6. 8-20</span>
  </p>
  <p>
    Anno tértio regni Ióachim regis Iudæ venit Nabuchodónosor rex Babylónis
    Ierúsalem et obsédit eam; et trádidit Dóminus in manu eius Ióachim regem
    Iudæ et partem vasórum domus Dei, et asportávit ea in terram Sénnaar in
    domum deórum suórum et vasa íntulit in domum thesáuri deórum suórum.
  </p>
  <p>
    Et ait rex Asfanaz præpósito eunuchórum suórum, ut introdúceret de fíliis
    Israel et de sémine régio et tyrannórum púeros, in quibus nulla esset
    mácula, decóros forma et erudítos omni sapiéntia, cautos sciéntia et doctos
    disciplína, et qui possent stare in palátio regis, et ut docérent eos
    lítteras et linguam Chaldæórum. Et constítuit eis rex annónam per síngulos
    dies de cibis suis et de vino, unde bibébat ipse, ut enutríti tribus annis
    póstea starent in conspéctu regis.
  </p>
  <p>
    Fuérunt ergo inter eos de fíliis Iudæ Dániel, Ananías, Mísael et Azarías.
    Propósuit autem Dániel in corde suo, ne polluerétur de mensa regis neque de
    vino potus eius, et rogávit eunuchórum præpósitum, ne contaminarétur. Dedit
    autem Deus Daniéli grátiam et misericórdiam in conspéctu príncipis
    eunuchórum; et ait princeps eunuchórum ad Dániel: «Tímeo ego dóminum meum
    regem, qui constítuit vobis cibum et potum; qui si víderit vultus vestros
    macilentióres præ céteris adulescéntibus coaévis vestris, condemnábitis
    caput meum regi».
  </p>
  <p>
    Et dixit Dániel ad custódem, quem constitúerat princeps eunuchórum super
    Dániel, Ananíam, Mísael et Azaríam: «Tenta nos, óbsecro, servos tuos diébus
    decem, et dentur nobis legúmina ad vescéndum et aqua ad bibéndum; et
    videántur in conspéctu tuo vultus nostri et vultus puerórum, qui vescúntur
    cibo régio, et, sicut víderis, fácies cum servis tuis».
  </p>
  <p>
    Qui, audíto sermóne huiuscémodi, tentávit eos diébus decem. Post dies autem
    decem apparuérunt vultus eórum melióres et corpulentióres præ ómnibus
    púeris, qui vescebántur cibo régio. Porro custos tollébat cibária et vinum
    potus eórum dabátque eis legúmina.
  </p>
  <p>
    Quáttuor autem púeris his dedit Deus sciéntiam et disciplínam in omni
    scriptúra et sapiéntia, Daniéli autem intellegéntiam ómnium visiónum et
    somniórum. Complétis ítaque diébus, post quos díxerat rex, ut
    introduceréntur, introdúxit eos præpósitus eunuchórum in conspéctu
    Nabuchodónosor.
  </p>
  <p>
    Cumque locútus eis fuísset rex, non sunt invénti de univérsis tales ut
    Dániel, Ananías, Mísael et Azarías; et stetérunt in conspéctu regis. Et omne
    verbum sapiéntiæ et intelléctus, quod sciscitátus est ab eis, rex invénit in
    eis décuplum super cunctos haríolos et magos, qui erant in univérso regno
    eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 52a. 53. 54. 55. 56 (: 52b)</span>
  </p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div class="latin hijo hijo_7" ontouchend="cambialengua(this)">
  Benedíctus es, Dómine, Deus patrum nostrórum.
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div class="latin hijo hijo_9" ontouchend="cambialengua(this)">
  Benedíctus es in templo sanctæ glóriæ tuæ.
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div class="latin hijo hijo_11" ontouchend="cambialengua(this)">
  Benedíctus es in throno regni tui.
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div class="latin hijo hijo_13" ontouchend="cambialengua(this)">
  Benedíctus es, qui intuéris abýssos sedens super chérubim.
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div class="latin hijo hijo_15" ontouchend="cambialengua(this)">
  Benedíctus es in firmaménto cæli.
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Et laudábilis et superexaltátus in sǽcula.
</div>
<div
  class="latin red hijo hijo_17"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_18" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nomen Christi et Patris eius scriptum in frontibus suis</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">14, 1-3.4b-5</span>
  </p>
  <p>
    Ego, Ioánnes, vidi: et ecce Agnus stans supra montem Sion, et cum illo
    centum quadragínta quáttuor mília, habéntes nomen eius et nomen Patris eius
    scriptum in fróntibus suis. Et audívi vocem de cælo tamquam vocem aquárum
    multárum et tamquam vocem tonítrui magni; et vox, quam audívi, sicut
    citharoedórum citharizántium in cítharis suis. Et cantant quasi cánticum
    novum ante thronum et ante quáttuor animália et senióres. Et nemo póterat
    díscere cánticum, nisi illa centum quadragínta quáttuor mília, qui empti
    sunt de terra. Hi qui sequúntur Agnum, quocúmque abíerit. Hi empti sunt ex
    homínibus primítiæ Deo et Agno; et in ore ipsórum non est invéntum
    mendácium: sine mácula sunt.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_19" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_20" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 23, 1-2. 3-4ab. 5-6 (: cf. 6)</span>
  </p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_22" ontouchend="cambialengua(this)">
  Dómini est terra et plenitúdo eius,<br />orbis terrárum et qui hábitant in
  eo.<br />Quia ipse super mária fundávit eum,<br />et super flúmina firmávit
  eum.
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_24" ontouchend="cambialengua(this)">
  Quis ascéndet in montem Dómini,<br />aut quis stabit in loco sancto eius?<br />Innocens
  mánibus et mundo corde,<br />qui non accépit in vanum nomen eius.
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_26" ontouchend="cambialengua(this)">
  Hic accípiet benedictiónem a Dómino,<br />et iustificatiónem a Deo salutári
  suo.<br />Hæc est generátio quæréntium eum,<br />quæréntium fáciem Dei Iacob.
</div>
<div class="latin hijo hijo_27" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_28" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 24, 42a. 44</span>
  </p>
  <p class="PsalmAlleluiaVerse">
    Allelúia.<br />Vigiláte et estóte paráti,<br />quia qua nescítis hora Fílius
    hóminis ventúrus est.<br />Allelúia.
  </p>
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vidit viduam pauperculam mittentem minuta duo</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 1-4</span>
  </p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_31" ontouchend="cambialengua(this)">
  <p>In illo témpore:</p>
  <p>
    Respíciens Iesus vidit eos, qui mittébant múnera sua in gazophylácium,
    dívites. Vidit autem quandam víduam paupérculam mitténtem illuc minúta duo
    et dixit: «Vere dico vobis: Vídua hæc pauper plus quam omnes misit. Nam
    omnes hi ex abundántia sua misérunt in múnera; hæc autem ex inópia sua omnem
    victum suum, quem habébat, misit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_33" ontouchend="cambialengua(this)">
  <h2>Tempus «per annum»<br />Feria III hebd. XXXIV</h2>
</div>
<div
  class="latin red hijo hijo_34"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_35" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Suscitabit Deus regnum quod in æternum non dissipabitur, et consumet
    universa regna.
  </p>
  <p class="Areadingfrom">
    Léctio libri Daniélis prophétæ<span class="alindcha">2, 31-45</span>
  </p>
  <p>In diébus illis: Dixit Dániel ad Nabuchodónosor:</p>
  <p>
    «Tu, rex, vidébas, et ecce státua una grandis: státua illa magna et statúra
    sublímis stabat contra te, et intúitus eius erat terríbilis. Huius státuæ
    caput ex auro óptimo erat, pectus autem et bráchia de argénto, porro venter
    et fémora ex ære, tíbiæ autem férreæ, pedum quædam pars erat férrea, quædam
    autem fíctilis.
  </p>
  <p>
    Vidébas ita, donec abscíssus est lapis sine mánibus et percússit státuam in
    pédibus eius férreis et fictílibus et commínuit eos; tunc contríta sunt
    páriter ferrum, testa, æs, argéntum et aurum, et fuérunt quasi follículus ex
    áreis æstívis, et rápuit ea ventus, nullúsque locus invéntus est eis; lapis
    autem, qui percússerat státuam, factus est mons magnus et implévit univérsam
    terram.
  </p>
  <p>
    Hoc est sómnium; interpretatiónem quoque eius dicémus coram te, rex. Tu rex
    regum es, et Deus cæli regnum et fortitúdinem et impérium et glóriam dedit
    tibi; et ómnia, in quibus hábitant fílii hóminum et béstiæ agri volucrésque
    cæli, dedit in manu tua et te dóminum universórum constítuit: tu es caput
    áureum.
  </p>
  <p>
    Et post te consúrget regnum áliud minus te et regnum tértium áliud ǽreum,
    quod imperábit univérsæ terræ. Et regnum quartum erit robústum velut ferrum;
    quómodo ferrum commínuit et domat ómnia, et sicut ferrum commínuens cónteret
    et commínuet ómnia hæc.
  </p>
  <p>
    Porro quia vidísti pedum et digitórum partem testæ fíguli et partem férream,
    regnum divísum erit; et robur ferri erit ei, secúndum quod vidísti ferrum
    mixtum testæ ex luto. Et dígitos pedum ex parte férreos et ex parte
    fíctiles, ex parte regnum erit sólidum et ex parte contrítum. Quod autem
    vidísti ferrum mixtum testæ ex luto, commiscebúntur quidem humáno sémine,
    sed non adhærébunt sibi, sícuti ferrum miscéri non potest testæ.
  </p>
  <p>
    In diébus autem regnórum illórum suscitábit Deus cæli regnum, quod in
    ætérnum non dissipábitur, et regnum pópulo álteri non tradétur: commínuet et
    consúmet univérsa regna hæc, et ipsum stabit in ætérnum. Secúndum quod
    vidísti quod de monte abscísus est lapis sine mánibus et commínuit testam et
    ferrum et æs et argéntum et aurum, Deus magnus osténdit regi, quæ ventúra
    sunt póstea; et verum est sómnium et fidélis interpretátio eius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_37" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 57. 58. 59. 60. 61 (: 59b)</span>
  </p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_39" ontouchend="cambialengua(this)">
  Benedícite, ómnia ópera Dómini, Dómino.
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_41" ontouchend="cambialengua(this)">
  Benedícite, cæli, Dómino.
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_43" ontouchend="cambialengua(this)">
  Benedícite, ángeli Dómini, Dómino.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_45" ontouchend="cambialengua(this)">
  Benedícite, aquæ omnes, quæ super cælos sunt, Dómino.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_47" ontouchend="cambialengua(this)">
  Benedícat omnis virtus Dómino.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula.
</div>
<div
  class="latin red hijo hijo_49"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Venit hora ut metatur, quoniam aruit messis terræ</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">14, 14-19</span>
  </p>
  <p>
    Ego, Ioánnes, vidi: et ecce nubem cándidam, et supra nubem sedéntem quasi
    Fílium hóminis, habéntem super caput suum corónam áuream et in manu sua
    falcem acútam.
  </p>
  <p>
    Et alter ángelus exívit de templo clamans voce magna ad sedéntem super
    nubem: «Mitte falcem tuam et mete, quia venit hora, ut metátur, quóniam
    áruit messis terræ». Et misit, qui sedébat supra nubem, falcem suam in
    terram, et messa est terra.
  </p>
  <p>
    Et álius ángelus exívit de templo, quod est in cælo, habens et ipse falcem
    acútam. Et álius ángelus de altári, habens potestátem supra ignem, et
    clamávit voce magna ad eum, qui habébat falcem acútam, dicens: «Mitte falcem
    tuam acútam et vindémia botros víneæ terræ, quóniam matúræ sunt uvæ eius».
    Et misit ángelus falcem suam in terram et vindemiávit víneam terræ et misit
    in lacum iræ Dei magnum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 10. 11-12a. 12b-13 (: 13b)</span>
  </p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Venit Dóminus iudicáre terram.
</div>
<div class="latin hijo hijo_54" ontouchend="cambialengua(this)">
  Dícite in géntibus: «Dóminus regnávit».<br />Etenim corréxit orbem terræ qui
  non commovébitur;<br />iudicábit pópulos in æquitáte.
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Venit Dóminus iudicáre terram.
</div>
<div class="latin hijo hijo_56" ontouchend="cambialengua(this)">
  Læténtur cæli et exsúltet terra,<br />sonet mare et plenitúdo eius;<br />gaudébunt
  campi et ómnia, quæ in eis sunt.
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Venit Dóminus iudicáre terram.
</div>
<div class="latin hijo hijo_58" ontouchend="cambialengua(this)">
  Tunc exsultábunt ómnia ligna silvárum<br />a fácie Dómini, quia venit,<br />quóniam
  venit iudicáre terram.<br />Iudicábit orbem terræ in iustítia<br />et pópulos
  in veritáte sua.
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Venit Dóminus iudicáre terram.
</div>
<div class="latin hijo hijo_60" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ap 2, 10c</span>
  </p>
  <p class="PsalmAlleluiaVerse">
    Allelúia.<br />Esto fidélis usque ad mortem, dicit Dóminus,<br />et dabo
    tibi corónam vitæ.<br />Allelúia.
  </p>
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non relinquétur lapis super lápidem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 5-11</span>
  </p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_63" ontouchend="cambialengua(this)">
  <p>In illo témpore:</p>
  <p>
    Quibúsdam dicéntibus de templo, quod lapídibus bonis et donis ornátum esset
    dixit Iesus: «Hæc quæ vidétis, vénient dies, in quibus non relinquétur lapis
    super lápidem, qui non destruátur».
  </p>
  <p>
    Interrogavérunt autem illum dicéntes: «Præcéptor, quando ergo hæc erunt, et
    quod signum, cum fíeri incípient?».
  </p>
  <p>
    Qui dixit: «Vidéte, ne seducámini. Multi enim vénient in nómine meo
    dicéntes: «Ego sum» et: «Tempus appropinquávit». Nolíte ergo ire post illos.
    Cum autem audiéritis proélia et seditiónes, nolíte terréri; opórtet enim
    primum hæc fíeri, sed non statim finis».
  </p>
  <p>
    Tunc dicébat illis: «Surget gens contra gentem, et regnum advérsus regnum;
    et terræ motus magni et per loca fames et pestiléntiæ erunt, terrorésque et
    de cælo signa magna erunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_65" ontouchend="cambialengua(this)">
  <h2>Tempus «per annum»<br />Feria IV hebd. XXXIV</h2>
</div>
<div
  class="latin red hijo hijo_66"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_67" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Apparuerunt digiti manus hominis et scripserunt</p>
  <p class="Areadingfrom">
    Léctio libri Daniélis prophétæ<span class="alindcha">5, 1-6.13-14.16-17.23-28</span>
  </p>
  <p>
    Balthásar rex fecit grande convívium optimátibus suis mille et coram his
    mílibus vinum bibébat. Balthásar ergo præcépit iam temuléntus, ut
    afferréntur vasa áurea et argéntea, quæ asportáverat Nabuchodónosor pater
    eius de templo, quod fuit in Ierúsalem, ut bíberent in eis rex et optimátes
    eius uxorésque eius et concubínæ.
  </p>
  <p>
    Tunc alláta sunt vasa áurea, quæ asportáverat de templo, quod fúerat in
    Ierúsalem; et bibérunt in eis rex et optimátes eius, uxóres et concubínæ
    illíus: bibébant vinum et laudábant deos suos áureos et argénteos, aéreos,
    férreos ligneósque et lapídeos.
  </p>
  <p>
    In eádem hora apparuérunt dígiti manus hóminis et scripsérunt contra
    candelábrum in superfície paríetis palátii regis; et rex aspiciébat
    artículos manus scribéntis. Tunc regis fácies commutáta est, et cogitatiónes
    eius conturbábant eum, et compáges renum eius solvebántur, et génua eius ad
    se ínvicem collidebántur.
  </p>
  <p>
    Et introdúctus est Dániel coram rege; ad quem præfátus rex ait: «Tu es
    Dániel de fíliis captivitátis Iudæ, quem addúxit rex pater meus de Iuda?
    Audívi de te quóniam spíritum deórum hábeas, et sciéntia intellegentiáque ac
    sapiéntia amplióres invéntæ sint in te. Porro ego audívi de te quod possis
    obscúra interpretári et ligáta dissólvere; si ergo vales scriptúram légere
    et interpretatiónem eius indicáre mihi, púrpura vestiéris et torquem áuream
    circa collum tuum habébis et tértius in regno meo princeps eris».
  </p>
  <p>
    Tunc respóndens Dániel ait coram rege: «Múnera tua sint tibi, et dona tua
    álteri da; scriptúram autem legam tibi, rex, et interpretatiónem eius
    osténdam tibi. Advérsum Dóminum cæli elevátus es, et vasa domus eius alláta
    sunt coram te, et tu et optimátes tui et uxóres tuæ et concubínæ tuæ vinum
    bibístis in eis; deos quoque argénteos et áureos et aéreos, férreos
    ligneósque et lapídeos, qui non vident neque áudiunt neque séntiunt,
    laudásti, porro Deum, qui habet flatum tuum in manu sua et omnes vias tuas,
    non glorificásti. Idcírco ab eo missi sunt artículi manus, et scriptúra hæc
    exaráta est.
  </p>
  <p>
    Hæc est autem scriptúra, quæ digésta est: mane, thecel, uphársin. Et hæc est
    interpretátio sermónis: mane, numerávit Deus regnum tuum et complévit illud;
    thecel, appénsus es in statéra et invéntus es minus habens; phares, divísum
    est regnum tuum et datum est Medis et Persis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_69" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 62. 63. 64. 65. 66. 67 (: 59b)</span>
  </p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_71" ontouchend="cambialengua(this)">
  Benedícite, sol et luna, Dómino.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_73" ontouchend="cambialengua(this)">
  Benedícite, stellæ cæli, Dómino.
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_75" ontouchend="cambialengua(this)">
  Benedícite, omnis imber et ros, Dómino.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_77" ontouchend="cambialengua(this)">
  Benedícite, omnes venti, Dómino.
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_79" ontouchend="cambialengua(this)">
  Benedícite, ignis et æstus, Dómino.
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_81" ontouchend="cambialengua(this)">
  Benedícite, frigus et æstus, Dómino.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div
  class="latin red hijo hijo_83"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_84" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Cantant canticum Moysis et canticum Agni</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">15, 1-4</span>
  </p>
  <p>
    Ego, Ioánnes, vidi áliud signum in cælo magnum et mirábile: ángelos septem
    habéntes plagas septem novíssimas, quóniam in illis consummáta est ira Dei.
  </p>
  <p>
    Et vidi tamquam mare vítreum mixtum igne; et eos, qui vicérunt béstiam et
    imáginem illíus et númerum nóminis eius, stantes supra mare vítreum,
    habéntes cítharas Dei. Et cantant cánticum Móysis servi Dei et cánticum Agni
    dicéntes:
  </p>
  <p>
    «Magna et mirabília ópera tua, Dómine, Deus omnípotens; iustæ et veræ viæ
    tuæ, Rex géntium! Quis non timébit, Dómine, et glorificábit nomen tuum? Quia
    solus Sanctus, quóniam omnes gentes vénient et adorábunt in conspéctu tuo,
    quóniam iudícia tua manifestáta sunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_86" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 1. 2-3ab. 7-8. 9 (: Ap 15, 13b)</span>
  </p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Magna et mirabília sunt ópera tua, Dómine Deus
  omnípotens.
</div>
<div class="latin hijo hijo_88" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Magna et mirabília sunt ópera tua, Dómine Deus
  omnípotens.
</div>
<div class="latin hijo hijo_90" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Magna et mirabília sunt ópera tua, Dómine Deus
  omnípotens.
</div>
<div class="latin hijo hijo_92" ontouchend="cambialengua(this)">
  Sonet mare et plenitúdo eius,<br />orbis terrárum, et qui hábitant in eo.<br />Flúmina
  plaudent manu,<br />simul montes exsultábunt.
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Magna et mirabília sunt ópera tua, Dómine Deus
  omnípotens.
</div>
<div class="latin hijo hijo_94" ontouchend="cambialengua(this)">
  A conspéctu Dómini, quóniam venit iudicáre terram.<br />Iudicábit orbem
  terrárum in iustítia<br />et pópulos in æquitáte.
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Magna et mirabília sunt ópera tua, Dómine Deus
  omnípotens.
</div>
<div class="latin hijo hijo_96" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ap 2, 10c</span>
  </p>
  <p class="PsalmAlleluiaVerse">
    Allelúia.<br />Esto fidélis usque ad mortem, dicit Dóminus,<br />et dabo
    tibi corónam vitæ.<br />Allelúia.
  </p>
</div>
<div class="latin hijo hijo_97" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Eritis odio omnibus propter nomen meum, et capillus de capite vestro non
    peribit
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 12-19</span>
  </p>
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_99" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Inícient vobis manus suas et persequéntur tradéntes in synagógas et
    custódias, et trahémini ad reges et prǽsides propter nomen meum; contínget
    autem vobis in testimónium. Pónite ergo in córdibus vestris non præmeditári
    quemádmodum respondeátis; ego enim dabo vobis os et sapiéntiam, cui non
    póterunt resístere vel contradícere omnes adversárii vestri.
  </p>
  <p>
    Tradémini autem et a paréntibus et frátribus et cognátis et amícis, et morte
    affícient ex vobis, et éritis ódio ómnibus propter nomen meum. Et capíllus
    de cápite vestro non períbit. In patiéntia vestra possidébitis ánimas
    vestras».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_101" ontouchend="cambialengua(this)">
  <h2>Tempus «per annum»<br />Feria V hebd. XXXIV</h2>
</div>
<div
  class="latin red hijo hijo_102"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Deus misit angelum suum et conclusit ora leonum</p>
  <p class="Areadingfrom">
    Léctio libri Daniélis prophétæ<span class="alindcha">6, 12-28</span>
  </p>
  <p>In diébus illis:</p>
  <p>
    Viri accessérunt et invenérunt Daniélem orántem et obsecrántem Deum suum.
  </p>
  <p>
    Tunc accessérunt et locúti sunt coram rege super edícto: «Rex, numquid non
    signásti decrétum, ut omnis homo, qui rogáret quemquam de diis et homínibus
    usque ad dies trigínta, nisi a te, rex, mitterétur in lacum leónum?».
  </p>
  <p>
    Respóndens rex ait: «Verus est sermo iuxta decrétum Medórum atque Persárum,
    quod prævaricári non licet». Tunc respondéntes dixérunt coram rege: «Dániel
    de fíliis captivitátis Iudæ non curávit de te, rex, et de edícto, quod
    constituísti, sed tribus tempóribus per diem orat obsecratióne sua». Quod
    verbum cum audísset, rex satis contristátus est; et pro Daniéle pósuit cor,
    ut liberáret eum, et usque ad occásum solis laborábat, ut erúeret illum.
  </p>
  <p>
    Viri autem illi accessérunt ad regem et dixérunt ei: «Scito, rex, quia lex
    Medórum est atque Persárum, ut omne decrétum et edíctum, quod constítuit
    rex, non líceat immutári». Tunc rex præcépit, et adduxérunt Daniélem et
    misérunt eum in lacum leónum.
  </p>
  <p>
    Dixítque rex Daniéli: «Deus tuus, quem colis semper, ipse líberet te».
    Allatúsque est lapis unus et pósitus est super os laci; quem obsignávit rex
    ánulo suo et ánulo optimátum suórum, ne quid fíeret contra Daniélem.
  </p>
  <p>
    Et ábiit rex in domum suam et dormívit incenátus, cibíque non sunt illáti
    coram eo; ínsuper et somnus recéssit ab eo. Tunc rex primo dilúculo
    consúrgens festínus ad lacum leónum perréxit; appropinquánsque lácui
    Daniélem voce lacrimábili inclamávit et affátus est Daniélem: «Dániel, serve
    Dei vivéntis, Deus tuus, cui tu servis semper, putásne váluit liberáre te a
    leónibus?».
  </p>
  <p>
    Et Dániel regi respóndens ait: «Rex, in ætérnum vive! Deus meus misit
    ángelum suum et conclúsit ora leónum, et non nocuérunt mihi, quia coram eo
    iustítia invénta est in me; sed et coram te, rex, delíctum non feci». Tunc
    rex veheménter gavísus est super eo et Daniélem præcépit edúci de lacu;
    eductúsque est Dániel de lacu, et nulla laésio invénta est in eo, quia
    crédidit Deo suo. Dixit autem rex, et addúcti sunt viri illi, qui
    accusáverant Daniélem, et in lacum leónum missi sunt, ipsi et fílii eórum et
    uxóres eórum, et non pervenérunt usque ad paviméntum laci, donec potiréntur
    eis leónes, et ómnia ossa eórum comminuérunt.
  </p>
  <p>
    Tunc Daríus rex scripsit univérsis pópulis, tríbubus et linguis,
    habitántibus in univérsa terra: «Pax vobis multiplicétur! A me constitútum
    est decrétum, ut in univérso império regni mei treméscant et páveant Deum
    Daniélis: ipse est enim Deus vivens et pérmanens in sǽcula, et regnum eius
    non dissipábitur, et potéstas eius usque in ætérnum; ipse liberátor atque
    salvátor et fáciens signa et mirabília in cælo et in terra. Liberávit autem
    Daniélem de manu leónum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 68. 69. 70. 71. 72. 73. 74 (: 59b)</span>
  </p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_107" ontouchend="cambialengua(this)">
  Benedícite, rores et pruína, Dómino.
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_109" ontouchend="cambialengua(this)">
  Benedícite, gelu et frigus, Dómino.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_111" ontouchend="cambialengua(this)">
  Benedícite, glácies et nives, Dómino.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_113" ontouchend="cambialengua(this)">
  Benedícite, noctes et dies, Dómino.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_115" ontouchend="cambialengua(this)">
  Benedícite, lux et ténebræ, Dómino.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_117" ontouchend="cambialengua(this)">
  Benedícite, fúlgura et nubes, Dómino.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_119" ontouchend="cambialengua(this)">
  Benedícat terra Dóminum.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div
  class="latin red hijo hijo_121"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Cecidit Babylon magna</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">18, 1-2.21-23; 19, 1-3.9a</span>
  </p>
  <p>
    Ego, Ioánnes, vidi ángelum descendéntem de cælo, habéntem potestátem magnam;
    et terra illumináta est a claritáte eius.
  </p>
  <p>
    Et clamávit in forti voce dicens: «Cécidit, cécidit Bábylon magna et facta
    est habitátio dæmoniórum et custódia omnis spíritus immúndi et custódia
    omnis béstiæ immúndæ et odíbilis».
  </p>
  <p>
    Et sústulit unus ángelus fortis lápidem quasi molárem magnum et misit in
    mare dicens: «Impetu sic mittétur Bábylon magna illa cívitas et ultra iam
    non inveniétur. Et vox citharoedórum et musicórum et tíbia canéntium et tuba
    non audiétur in te ámplius, et omnis ártifex omnis artis non inveniétur in
    te ámplius, et vox molæ non audiétur in te ámplius, et lux lucérnæ non
    lucébit tibi ámplius, et vox sponsi et sponsæ non audiétur in te ámplius;
    quia mercatóres tui erant magnátes terræ, quia in venefíciis tuis erravérunt
    omnes gentes».
  </p>
  <p>
    Post hæc audívi quasi vocem magnam turbæ multæ in cælo dicéntium: «Alleluía!
    Salus et glória et virtus Deo nostro, quia vera et iusta iudícia eius; quia
    iudicávit de meretríce magna, quæ corrúpit terram in prostitutióne sua, et
    vindicávit sánguinem servórum suórum de mánibus eius!». Et íterum dixérunt:
    «Alleluía! Et fumus eius ascéndit in sǽcula sæculórum!».
  </p>
  <p>
    Et dicit mihi: «Scribe: Beáti, qui ad cenam nuptiárum Agni vocáti sunt!».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_124" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 68. 69. 70. 71. 72. 73. 74 (: 59b)</span>
  </p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Beáti qui ad cenam nuptiárum Agni vocáti sunt.
</div>
<div class="latin hijo hijo_126" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Beáti qui ad cenam nuptiárum Agni vocáti sunt.
</div>
<div class="latin hijo hijo_128" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Beáti qui ad cenam nuptiárum Agni vocáti sunt.
</div>
<div class="latin hijo hijo_130" ontouchend="cambialengua(this)">
  Introíte portas eius in confessióne,<br />átria eius in hymnis,<br />confitémini
  illi, benedícite nómini eius.
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Beáti qui ad cenam nuptiárum Agni vocáti sunt.
</div>
<div class="latin hijo hijo_132" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Beáti qui ad cenam nuptiárum Agni vocáti sunt.
</div>
<div class="latin hijo hijo_134" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 21, 28</span>
  </p>
  <p class="PsalmAlleluiaVerse">
    Allelúia.<br />Respícite et leváte cápita vestra,<br />quóniam appropínquat
    redémptio vestra.<br />Allelúia.
  </p>
</div>
<div class="latin hijo hijo_135" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Ierusalem calcabitur a gentibus donec impleantur tempora nationum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 20-28</span>
  </p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_137" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Cum vidéritis circúmdari ab exércitu Ierúsalem, tunc scitóte quia
    appropinquávit desolátio eius. Tunc, qui in Iudǽa sunt, fúgiant in montes;
    et, qui in médio eius, discédant; et, qui in regiónibus, non intrent in eam.
    Quia dies ultiónis hi sunt, ut impleántur ómnia, quæ scripta sunt.
  </p>
  <p>
    Væ autem prægnántibus et nutriéntibus in illis diébus! Erit enim pressúra
    magna super terram et ira pópulo huic, et cadent in ore gládii et captívi
    ducéntur in omnes gentes, et Ierúsalem calcábitur a géntibus, donec
    impleántur témpora natiónum.
  </p>
  <p>
    Et erunt signa in sole et luna et stellis, et super terram pressúra géntium
    præ confusióne sónitus maris et flúctuum, arescéntibus homínibus præ timóre
    et exspectatióne eórum, quæ supervénient orbi, nam virtútes cælórum
    movebúntur.
  </p>
  <p>
    Et tunc vidébunt Fílium hóminis veniéntem in nube cum potestáte et glória
    magna. His autem fíeri incipiéntibus, respícite et leváte cápita vestra,
    quóniam appropínquat redémptio vestra».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_139" ontouchend="cambialengua(this)">
  <h2>Tempus «per annum»<br />Feria VI hebd. XXXIV</h2>
</div>
<div
  class="latin red hijo hijo_140"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce cum nubibus cæli quasi Filius hominis</p>
  <p class="Areadingfrom">
    Léctio libri Daniélis prophétæ<span class="alindcha">7, 2-14</span>
  </p>
  <p>
    Ego, Dániel, vidébam in visióne mea nocte: et ecce quáttuor venti cæli
    conturbábant mare Magnum, et quáttuor béstiæ grandes ascendébant de mari
    divérsæ inter se. Prima quasi leaéna et alas habébat áquilæ; aspiciébam,
    donec evúlsæ sunt alæ eius; et subláta est de terra et super pedes quasi
    homo stetit, et cor hóminis datum est ei.
  </p>
  <p>
    Et ecce béstia ália, secúnda, símilis urso in parte stetit, et tres costæ
    erant in ore eius et in déntibus eius; et sic dicébant ei: «Surge, cómede
    carnes plúrimas». Post hoc aspiciébam, et ecce ália quasi pardus et alas
    habébat avis quáttuor super se, et quáttuor cápita erant in béstia; et
    potéstas data est ei.
  </p>
  <p>
    Post hoc aspiciébam in visióne noctis, et ecce béstia quarta terríbilis
    atque mirábilis et fortis nimis; dentes férreos habébat magnos, cómedens
    atque commínuens et réliqua pédibus suis concúlcans; dissímilis autem erat
    céteris béstiis, quas víderam ante eam, et habébat córnua decem.
    Considerábam córnua, et ecce cornu áliud párvulum ortum est de médio eórum,
    et tria de córnibus primis evúlsa sunt a fácie eius; et ecce óculi quasi
    óculi hóminis erant in cornu isto, et os loquens ingéntia.
  </p>
  <p>
    Aspiciébam, donec throni pósiti sunt, et Antíquus diérum sedit. Vestiméntum
    eius quasi nix cándidum, et capílli cápitis eius quasi lana munda; thronus
    eius flammæ ignis, rotæ eius ignis accénsus. Flúvius ígneus effluébat et
    egrediebátur a fácie eius; mília mílium ministrábant ei, et décies mílies
    centéna mília assistébant ei: iudícium sedit, et libri apérti sunt.
    Aspiciébam tunc propter vocem sermónum grándium, quos cornu illud
    loquebátur; et vidi quóniam interfécta esset béstia, et perísset corpus
    eius, et trádita esset ad comburéndum igni; aliárum quoque bestiárum abláta
    esset potéstas, et témpora vitæ constitúta essent eis usque ad tempus et
    tempus.
  </p>
  <p>
    Aspiciébam ergo in visióne noctis: et ecce cum núbibus cæli quasi Fílius
    hóminis veniébat et usque ad Antíquum diérum pervénit, et in conspéctu eius
    obtulérunt eum; et data sunt ei potéstas et honor et regnum; et omnes
    pópuli, tribus et linguæ ipsi serviérunt: potéstas eius potéstas ætérna, quæ
    non auferétur, et regnum eius, quod non corrumpétur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 75. 76. 77. 78. 79. 80. 81 (: 59b)</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_145" ontouchend="cambialengua(this)">
  Benedícite, montes et colles, Dómino.
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_147" ontouchend="cambialengua(this)">
  Benedícite, univérsa germinántia in terra, Dómino.
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_149" ontouchend="cambialengua(this)">
  Benedícite, fontes, Dómino.
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_151" ontouchend="cambialengua(this)">
  Benedícite, mária et flúmina, Dómino.
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_153" ontouchend="cambialengua(this)">
  Benedícite, cete et ómnia quæ movéntur in aquis, Dómino.
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_155" ontouchend="cambialengua(this)">
  Benedícite, omnes vólucres cæli, Dómino.
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_157" ontouchend="cambialengua(this)">
  Benedícite, omnes béstiæ et pécora, Dómino.
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div
  class="latin red hijo hijo_159"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_160" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Iudicati sunt singuli secundum opera ipsorum. Ierusalem novam vidi
    descendentem de cælo
  </p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">20, 1-4. 11 — 21, 2</span>
  </p>
  <p>
    Ego, Ioánnes, vidi ángelum descendéntem de cælo habéntem clavem abýssi et
    caténam magnam in manu sua. Et apprehéndit dracónem, serpéntem antíquum, qui
    est Diábolus et Sátanas, et ligávit eum per annos mille; et misit eum in
    abýssum et clausit et signávit super illum, ut non sedúcat ámplius gentes,
    donec consumméntur mille anni; post hæc opórtet illum solvi módico témpore.
  </p>
  <p>
    Et vidi thronos, et sedérunt super eos, et iudícium datum est illis; et
    ánimas decollatórum propter testimónium Iesu et propter verbum Dei, et qui
    non adoravérunt béstiam neque imáginem eius nec accepérunt charactérem in
    fróntibus et in mánibus suis; et vixérunt et regnavérunt cum Christo mille
    annis.
  </p>
  <p>
    Et vidi thronum magnum cándidum et sedéntem super eum, a cuius aspéctu fugit
    terra et cælum, et locus non est invéntus eis. Et vidi mórtuos, magnos et
    pusíllos, stantes in conspéctu throni; et libri apérti sunt. Et álius liber
    apértus est, qui est vitæ; et iudicáti sunt mórtui ex his, quæ scripta erant
    in libris, secúndum ópera ipsórum. Et dedit mare mórtuos, qui in eo erant,
    et mors et inférnus dedérunt mórtuos, qui in ipsis erant; et iudicáti sunt
    sínguli secúndum ópera ipsórum. Et mors et inférnus missi sunt in stagnum
    ignis. Hæc mors secúnda est, stagnum ignis. Et si quis non est invéntus in
    libro vitæ scriptus, missus est in stagnum ignis.
  </p>
  <p>
    Et vidi cælum novum et terram novam; primum enim cælum et prima terra
    abiérunt, et mare iam non est.
  </p>
  <p>
    Et civitátem sanctam Ierúsalem novam vidi descendéntem de cælo a Deo,
    parátam sicut sponsam ornátam viro suo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_162" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 83, 3. 4. 5-6a et 8a (: Ap 21, 3b)</span>
  </p>
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Ecce tabernáculum Dei cum homínibus.
</div>
<div class="latin hijo hijo_164" ontouchend="cambialengua(this)">
  Concupíscit et déficit ánima mea in átria Dómini.<br />Cor meum et caro mea
  exsultavérunt in Deum vivum.
</div>
<div class="latin hijo hijo_165" ontouchend="cambialengua(this)">
  <span class="red">R/. </span>Ecce tabernáculum Dei cum homínibus.
</div>
<div class="latin hijo hijo_166" ontouchend="cambialengua(this)">
  Etenim passer invénit sibi domum,<br />et turtur nidum sibi, ubi ponat pullos
  suos:<br />altária tua, Dómine virtútum, rex meus et Deus meus.
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Ecce tabernáculum Dei cum homínibus.
</div>
<div class="latin hijo hijo_168" ontouchend="cambialengua(this)">
  Beáti qui hábitant in domo tua,<br />in perpétuum laudábunt te.<br />Beátus
  vir cuius est auxílium abs te.<br />Ibunt de virtúte in virtútem.
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Ecce tabernáculum Dei cum homínibus.
</div>
<div class="latin hijo hijo_170" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 21, 28</span>
  </p>
  <p class="PsalmAlleluiaVerse">
    Allelúia.<br />Respícite et leváte cápita vestra,<br />quóniam appropínquat
    redémptio vestra.<br />Allelúia.
  </p>
</div>
<div class="latin hijo hijo_171" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Cum videritis hæc fieri, scitote quoniam prope est regnum Dei
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 29-33</span>
  </p>
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_173" ontouchend="cambialengua(this)">
  <p>In illo témpore:</p>
  <p>
    Dixit Iesus discípulis suis similitúdinem: «Vidéte ficúlneam et omnes
    árbores: cum iam germináverint, vidéntes vosmetípsi scitis quia iam prope
    est æstas. Ita et vos, cum vidéritis hæc fíeri, scitóte quóniam prope est
    regnum Dei. Amen dico vobis: Non præteríbit generátio hæc, donec ómnia
    fiant.
  </p>
  <p>Cælum et terra transíbunt, verba autem mea non transíbunt».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_175" ontouchend="cambialengua(this)">
  <h2>Tempus «per annum»<br />Sabbato hebd. XXXIV</h2>
</div>
<div
  class="latin red hijo hijo_176"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_177" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Regnum et potestas dabitur populo sanctorum Altissimi</p>
  <p class="Areadingfrom">
    Léctio libri Daniélis prophétæ<span class="alindcha">7, 15-27</span>
  </p>
  <p>
    Hórruit spíritus meus: ego Dániel térritus sum in his, et visiónes cápitis
    mei conturbavérunt me. Accéssi ad unum de assisténtibus et veritátem
    quærébam ab eo de ómnibus his; qui dixit mihi et interpretatiónem sermónum
    edócuit me: «Hæ béstiæ magnæ quáttuor, quáttuor regna consúrgent de terra;
    suscípient autem regnum sancti Dei altíssimi et obtinébunt regnum usque in
    sǽculum et sǽculum sæculórum».
  </p>
  <p>
    Post hoc vólui diligénter díscere de béstia quarta, quæ erat dissímilis
    valde ab ómnibus his et terríbilis nimis, dentes férrei et ungues eius
    áerei, cómedens et commínuens et relíquias pédibus suis concúlcans, et de
    córnibus decem, quæ habébat in cápite, et de álio, quod ortum fúerat ante,
    et cecíderant tria córnua, de cornu illo, quod habébat óculos et os loquens
    grándia et maius erat céteris. Aspiciébam, et ecce cornu illud faciébat
    bellum advérsus sanctos et prævalébat eis, donec venit Antíquus diérum et
    iudícium dedit sanctis Excélsi, et tempus advénit, et regnum obtinuérunt
    sancti.
  </p>
  <p>
    Et sic ait: «Béstia quarta regnum quartum erit in terra, quod maius erit
    ómnibus regnis et devorábit univérsam terram et conculcábit et commínuet
    eam. Porro córnua decem regni decem reges erunt; et álius consúrget post eos
    et ipse poténtior erit prióribus et tres reges humiliábit et sermónes contra
    Excélsum loquétur et sanctos Altíssimi cónteret et putábit quod possit
    mutáre témpora et legem, et tradéntur in manu eius usque ad tempus et
    témpora et dimídium témporis; et iudícium sedébit, et poténtiam eius
    áuferent, ut conterátur et dispéreat usque in finem; regnum autem et
    potéstas et magnitúdo regnórum, quæ sunt subter omne cælum, detur pópulo
    sanctórum Altíssimi, cuius regnum regnum sempitérnum est, et omnes reges
    sérvient ei et oboédient».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_178" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_179" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dan 3, 82. 83. 84. 85. 86. 87 (: 59b)</span>
  </p>
</div>
<div class="latin hijo hijo_180" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_181" ontouchend="cambialengua(this)">
  Benedícite, fílii hóminum, Dómino.
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_183" ontouchend="cambialengua(this)">
  Bénedic, Israel, Dómino.
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_185" ontouchend="cambialengua(this)">
  Benedícite, sacerdótes Dómini, Dómino.
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_187" ontouchend="cambialengua(this)">
  Benedícite, servi Dómini, Dómino.
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_189" ontouchend="cambialengua(this)">
  Benedícite, spíritus et ánimæ iustórum, Dómino.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div class="latin hijo hijo_191" ontouchend="cambialengua(this)">
  Benedícite, sancti et húmiles corde, Dómino.
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Laudáte et superexaltáte eum in sǽcula!
</div>
<div
  class="latin red hijo hijo_193"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_194" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Nox ultra non erit, quoniam Dóminus illuminabit super illos
  </p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">22, 1-7</span>
  </p>
  <p>
    Osténdit mihi, Ioánni, ángelus Dómini flúvium aquæ vitæ spléndidum tamquam
    crystállum, procedéntem de throno Dei et Agni. In médio platéæ eius et
    flúminis ex utráque parte lignum vitæ áfferens fructus duódecim, per menses
    síngulos reddens fructum suum; et fólia ligni ad sanitátem géntium. Et omne
    maledíctum non erit ámplius. Et thronus Dei et Agni in illa erit; et servi
    eius sérvient illi et vidébunt fáciem eius, et nomen eius in fróntibus
    eórum. Et nox ultra non erit, et non egent lúmine lucérnæ neque lúmine
    solis, quóniam Dóminus Deus illuminábit super illos, et regnábunt in sǽcula
    sæculórum.
  </p>
  <p>
    Et dixit mihi: «Hæc verba fidelíssima et vera sunt, et Dóminus, Deus
    spirítuum prophetárum, misit ángelum suum osténdere servis suis, quæ opórtet
    fíeri cito. Et ecce vénio velóciter. Beátus, qui servat verba prophetíæ
    libri huius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_196" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 94, 1-2. 3-5. 6-7 (: 1 Cor 16, 22b et Ap 22, 20c)</span>
  </p>
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Marána tha! Veni, Dómine Iesu!
</div>
<div class="latin hijo hijo_198" ontouchend="cambialengua(this)">
  Veníte, exsultémus Dómino;<br />iubilémus Deo salutári nostro.<br />Præoccupémus
  fáciem eius in confessióne,<br />et in psalmis iubilémus ei.
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Marána tha! Veni, Dómine Iesu!
</div>
<div class="latin hijo hijo_200" ontouchend="cambialengua(this)">
  Quóniam Deus magnus Dóminus,<br />et rex magnus super omnes deos.<br />Quia in
  manu eius sunt profúnda terræ,<br />et altitúdines móntium ipsíus sunt.<br />Quóniam
  ipsíus est mare, et ipse fecit illud,<br />et siccam manus eius formavérunt.
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Marána tha! Veni, Dómine Iesu!
</div>
<div class="latin hijo hijo_202" ontouchend="cambialengua(this)">
  Veníte, adorémus et procidámus,<br />et génua flectámus ante Dóminum qui fecit
  nos,<br />quia ipse est Deus noster,<br />et nos pópulus páscuæ eius et oves
  manus eius.
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Marána tha! Veni, Dómine Iesu!
</div>
<div class="latin hijo hijo_204" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 21, 36</span>
  </p>
  <p class="PsalmAlleluiaVerse">
    Allelúia.<br />Vigiláte, omni témpore orántes,<br />ut possítis stare ante
    Fílium hóminis.<br />Allelúia.
  </p>
</div>
<div class="latin hijo hijo_205" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vigilate, ut possitis fugere ista omnia quæ futura sunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 34-36</span>
  </p>
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_207" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Atténdite vobis, ne forte gravéntur corda vestra in crápula et ebrietáte et
    curis huius vitæ, et supervéniat in vos repentína dies illa; tamquam láqueus
    enim supervéniet in omnes, qui sedent super fáciem omnis terræ. Vigiláte
    ítaque omni témpore orántes, ut possítis fúgere ista ómnia, quæ futúra sunt,
    et stare ante Fílium hóminis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Laus tibi, Christe.
</div>
