<div class="latin hijo hijo_1" ontouchend="cambialengua(this)">
  <h2>Tempus Quadragesimæ<br />Feria quarta CINERUM</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Scindite corda vestra et non vestimenta vestra</p>
  <p class="Areadingfrom">
    Léctio libri Ioélis prophétæ<span class="alindcha">2, 12-18</span>
  </p>
  <p>
    «Nunc, dicit Dóminus, convertímini ad me in toto corde vestro, in ieiúnio et
    in fletu et in planctu; et scíndite corda vestra et non vestiménta vestra,
    et convertímini ad Dóminum Deum vestrum, quia benígnus et miséricors est,
    pátiens et multæ misericórdiæ et placábilis super malítia». Quis scit, si
    convertátur et ignóscat et relínquat post se benedictiónem, oblatiónem et
    libatiónem Dómino Deo vestro?
  </p>
  <p>
    Cánite tuba in Sion, sanctificáte ieiúnium, vocáte cœtum; congregáte
    pópulum, sanctificáte convéntum, coadunáte senes, congregáte párvulos et
    sugéntes úbera, egrediátur sponsus de cubíli suo, et sponsa de thálamo suo.
  </p>
  <p>
    Inter vestíbulum et altáre plorent sacerdótes minístri Dómini et dicant:
    «Parce, Dómine, pópulo tuo et ne des hereditátem tuam in oppróbrium, ut
    dominéntur eis natiónes». Quare dicent in pópulis: «Ubi est Deus eórum?»
  </p>
  <p>Zelátus est Dóminus terram suam et pepércit pópulo suo.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 3-4. 5-6a. 12-13. 14 et 17 (: cf. 3a)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_6" ontouchend="cambialengua(this)">
  Miserére mei, Deus, secúndum misericórdiam tuam;<br />et secúndum multitúdinem
  miseratiónum tuárum<br />dele iniquitátem meam.<br />Amplius lava me ab
  iniquitáte mea,<br />et a peccáto meo munda me.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_8" ontouchend="cambialengua(this)">
  Quóniam iniquitátem meam ego cognósco,<br />et peccátum meum contra me est
  semper.<br />Tibi, tibi soli peccávi, et malum coram te feci.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_10" ontouchend="cambialengua(this)">
  Cor mundum crea in me, Deus,<br />et spíritum firmum ínnova in viscéribus
  meis.<br />Ne proícias me a fácie tua,<br />et spíritum sanctum tuum ne
  áuferas a me.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_12" ontouchend="cambialengua(this)">
  Redde mihi lætítiam salutáris tui,<br />et spíritu promptíssimo confírma
  me.<br />Dómine, lábia mea apéries,<br />et os meum annuntiábit laudem tuam.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Reconciliamini Deo. Ecce nunc tempus acceptabile</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">5, 20-21; 6, 1-2</span>
  </p>
  <p>Fratres:</p>
  <p>
    Pro Christo legatióne fúngimur, tamquam Deo exhortánte per nos. Obsecrámus
    pro Christo, reconciliámini Deo. Eum, qui non nóverat peccátum, pro nobis
    peccátum fecit, ut nos efficerémur iustítia Dei in ipso.
  </p>
  <p>
    Adiuvántes autem et exhortámur, ne in vácuum grátiam Dei recipiátis — ​ait
    enim: «Témpore accépto exaudívi te et in die salútis adiúvi te»; ecce nunc
    tempus acceptábile, ecce nunc dies salútis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Cf. Ps 94, 8</span>
  </p>
  <p class="PsalmAlleluiaVerse">
    Hódie, nolíte obduráre corda vestra,<br />sed vocem Dómini audíte.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Pater tuus, qui videt in abscondito, reddet tibi</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">6, 1-6.16-18</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Atténdite, ne iustítiam vestram faciátis coram homínibus, ut videámini ab
    eis; alióquin mercédem non habétis apud Patrem vestrum, qui in cælis est.
  </p>
  <p>
    Cum ergo fácies eleemósynam, noli tuba cánere ante te, sicut hypócritæ
    fáciunt in synagógis et in vicis, ut honorificéntur ab homínibus. Amen dico
    vobis: Recepérunt mercédem suam. Te autem faciénte eleemósynam, nésciat
    sinístra tua quid fáciat déxtera tua, ut sit eleemósyna tua in abscóndito,
    et Pater tuus, qui videt in abscóndito, reddet tibi.
  </p>
  <p>
    Et cum orátis, non éritis sicut hypócritæ, qui amant in synagógis et in
    ángulis plateárum stantes oráre, ut videántur ab homínibus. Amen dico vobis:
    Recepérunt mercédem suam. Tu autem cum orábis, intra in cubículum tuum et,
    clauso óstio tuo, ora Patrem tuum, qui est in abscóndito; et Pater tuus, qui
    videt in abscóndito, reddet tibi.
  </p>
  <p>
    Cum autem ieiunátis, nolíte fíeri sicut hypócritæ tristes; demoliúntur enim
    fácies suas, ut páreant homínibus ieiunántes. Amen dico vobis: Recepérunt
    mercédem suam. Tu autem cum ieiúnas, unge caput tuum et fáciem tuam lava, ne
    videáris homínibus ieiúnans sed Patri tuo, qui est in abscóndito; et Pater
    tuus, qui videt in abscóndito, reddet tibi».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <h2>Tempus Quadragesimæ<br />Feria quinta post Cineres</h2>
  <h3></h3>
</div>
<div class="latin hijo hijo_22" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    En propono in conspectu vestro hodie benedictionem et maledictionem
  </p>
  <p class="Areadingfrom">
    Léctio libri Deuteronómii<span class="alindcha">30, 15-20</span>
  </p>
  <p>Locútus est Móyses pópulo dicens:</p>
  <p>
    «Consídera quod hódie proposúerim in conspéctu tuo vitam et bonum, et e
    contrário mortem et malum. Si obœdiéris mandátis Dómini Dei tui, quæ ego
    præcípio tibi hódie, ut díligas Dóminum Deum tuum et ámbules in viis eius et
    custódias mandáta illíus et præcépta atque iudícia, vives; ac multiplicábit
    te benedicétque tibi in terra, ad quam ingrediéris possidéndam.
  </p>
  <p>
    Sin autem avérsum fúerit cor tuum, et audíre nolúeris atque erróre decéptus
    adoráveris deos aliénos et servíeris eis, prǽdico vobis hódie quod pereátis
    et parvo témpore morémini in terra, ad quam, Iordáne transmísso, ingrediéris
    possidéndam.
  </p>
  <p>
    Testes ínvoco hódie contra vos cælum et terram quod proposúerim vobis vitam
    et mortem, benedictiónem et maledictiónem. Elige ergo vitam, ut et tu vivas
    et semen tuum et díligas Dóminum Deum tuum atque oboédias voci eius et illi
    adhǽreas — ​ipse est enim vita tua et longitúdo diérum tuórum — ​ut hábites
    in terra, pro qua iurávit Dóminus pátribus tuis, Abraham, Isaac et Iacob, ut
    daret eam illis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_24" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 1, 1-2. 3. 4 et 6 (: 39, 5a)</span>
  </p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_26" ontouchend="cambialengua(this)">
  Beátus vir qui non ábiit in consílio impiórum,<br />et in via peccatórum non
  stetit,<br />et in convéntu derisórum non sedit;<br />sed in lege Dómini
  volúntas eius,<br />et in lege eius meditátur die ac nocte.
</div>
<div class="latin hijo hijo_27" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_28" ontouchend="cambialengua(this)">
  Et erit tamquam lignum plantátum secus decúrsus aquárum,<br />quod fructum
  suum dabit in témpore suo;<br />et fólium eius non défluet,<br />et ómnia
  quæcúmque fáciet prosperabúntur.
</div>
<div class="latin hijo hijo_29" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_30" ontouchend="cambialengua(this)">
  Non sic ímpii, non sic,<br />sed tamquam pulvis quem próicit ventus.<br />Quóniam
  novit Dóminus viam iustórum,<br />et iter impiórum períbit.
</div>
<div class="latin hijo hijo_31" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_32" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Mt 4, 17</span>
  </p>
  <p class="PsalmAlleluiaVerse">
    Pæniténtiam ágite, dicit Dóminus;<br />appropinquávit regnum cælórum.
  </p>
</div>
<div class="latin hijo hijo_33" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Qui perdiderit animam suam propter me, salvam faciet</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">9, 22-25</span>
  </p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_35" ontouchend="cambialengua(this)">
  <p>
    In illo témpore: Dixit Iesus discípulis suis:<br />«Opórtet Fílium hóminis
    multa pati et reprobári a senióribus et princípibus sacerdótum et scribis et
    occídi et tértia die resúrgere».
  </p>
  <p>
    Dicébat autem ad omnes: «Si quis vult post me veníre, ábneget semetípsum et
    tollat crucem suam cotídie et sequátur me. Qui enim volúerit ánimam suam
    salvam fácere, perdet illam; qui autem perdíderit ánimam suam propter me,
    hic salvam fáciet illam. Quid enim próficit homo, si lucrétur univérsum
    mundum, se autem ipsum perdat vel&nbsp; detriméntum sui fáciat?».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_37" ontouchend="cambialengua(this)">
  <h2>Tempus Quadragesimæ<br />Feria sexta post Cineres</h2>
  <h3></h3>
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nonne hoc est ieiunium quod elegi?</p>
  <p class="Areadingfrom">
    Léctio libri Isaíæ prophétæ<span class="alindcha">58, 1-9a</span>
  </p>
  <p>Hæc dicit Dóminus:</p>
  <p>
    «Clama fórtiter, ne cesses; quasi tuba exálta vocem tuam et annúntia pópulo
    meo scélera eórum et dómui Iacob peccáta eórum. Me étenim de die in diem
    quærunt et scire vias meas volunt, quasi gens, quæ iustítiam fécerit et
    iudícium Dei sui non derelíquerit. Rogant me iudícia iustítiæ, appropinquáre
    Deum volunt.
  </p>
  <p>
    “Quare ieiunávimus, et non aspexísti, humiliávimus ánimam nostram, et
    nescísti?“.
  </p>
  <p>
    Ecce, in die ieiúnii vestri ágitis negótia et omnes operários vestros
    opprímitis. Ecce, ad lites et contentiónes ieiunátis et percútitis pugno
    ímpie. Nolíte ieiunáre sicut hódie, ut audiátur in excélso clamor vester.
  </p>
  <p>
    Numquid tale est ieiúnium, quod elégi, dies, quo homo afflígit ánimam suam?
    Numquid contorquére quasi iuncum caput suum et saccum et cínerem stérnere?
    Numquid istud vocábis ieiúnium et diem acceptábilem Dómino?
  </p>
  <p>
    Nonne hoc est ieiúnium, quod elégi: dissólvere víncula iníqua, sólvere funes
    iugi, dimíttere eos, qui confrácti sunt, líberos, et omne iugum dirúmpere?
    Nonne frángere esuriénti panem tuum, et egénos, vagos indúcere in domum? Cum
    víderis nudum, óperi eum et carnem tuam ne despéxeris.
  </p>
  <p>
    Tunc erúmpet quasi auróra lumen tuum, et sanátio tua cítius oriétur; et
    anteíbit fáciem tuam iustítia tua, et glória Dómini cólliget te. Tunc
    invocábis, et Dóminus exáudiet; clamábis, et dicet: “Ecce adsum”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 3-4. 5-6a. 18-19 (: 19b)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Cor contrítum et humiliátum, Deus, non despícies.
</div>
<div class="latin hijo hijo_42" ontouchend="cambialengua(this)">
  Miserére mei, Deus, secúndum misericórdiam tuam;<br />et secúndum multitúdinem
  miseratiónum tuárum<br />dele iniquitátem meam.<br />Amplius lava me ab
  iniquitáte mea,<br />et a peccáto meo munda me.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Cor contrítum et humiliátum, Deus, non despícies.
</div>
<div class="latin hijo hijo_44" ontouchend="cambialengua(this)">
  Quóniam iniquitátem meam ego cognósco,<br />et peccátum meum contra me est
  semper.<br />Tibi, tibi soli peccávi, et malum coram te feci.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Cor contrítum et humiliátum, Deus, non despícies.
</div>
<div class="latin hijo hijo_46" ontouchend="cambialengua(this)">
  Non enim sacrifício delectáris;<br />holocáustum, si ófferam, non placébit.<br />Sacrifícium
  Deo spíritus contribulátus,<br />cor contrítum et humiliátum, Deus, non
  despícies.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Cor contrítum et humiliátum, Deus, non despícies.
</div>
<div class="latin hijo hijo_48" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Cf. Am 5, 14</span>
  </p>
  <p class="PsalmAlleluiaVerse">
    Quǽrite bonum et non malum, ut vivátis,<br />ut sit Dóminus vobíscum.
  </p>
</div>
<div class="latin hijo hijo_49" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cum auferetur ab eis sponsus, et tunc ieiunabunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 14-15</span>
  </p>
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_51" ontouchend="cambialengua(this)">
  <p>In illo témpore:</p>
  <p>
    Accédunt ad Iesum discípuli Ioánnis dicéntes: «Quare nos et pharisǽi
    ieiunámus frequénter, discípuli autem tui non ieiúnant?».
  </p>
  <p>
    Et ait illis Iesus: «Numquid possunt convívæ nuptiárum lugére, quámdiu cum
    illis est sponsus? Vénient autem dies, cum auferétur ab eis sponsus, et tunc
    ieiunábunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_53" ontouchend="cambialengua(this)">
  <h2>Tempus Quadragesimæ<br />Sabbato post Cineres</h2>
  <h3></h3>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Si effuderis esurienti animam tuam, orietur in tenebris lux tua
  </p>
  <p class="Areadingfrom">
    Léctio libri Isaíæ prophétæ<span class="alindcha">58, 9b-14</span>
  </p>
  <p>Hæc dicit Dóminus:</p>
  <p>
    «Si abstúleris de médio tui iugum et desíeris exténdere dígitum et loqui
    iniquitátem; si effúderis esuriénti ánimam tuam et ánimam afflíctam
    satiáveris, oriétur in ténebris lux tua, et calígo tua erit sicut merídies.
    Et te ducet Dóminus semper, et satiábit in locis áridis ánimam tuam et ossa
    tua firmábit; et eris quasi hortus irríguus et sicut fons aquárum, cuius non
    defícient aquæ.
  </p>
  <p>
    Et reædificábit gens tua ruínas antíquas; fundaménta generatiónis et
    generatiónis suscitábis: et vocáberis restitútor ruinárum, instaurátor
    viárum, ut habiténtur.
  </p>
  <p>
    Si avérteris a sábbato pedem tuum, fácere negótia tua in die sancto meo, et
    vocáveris sábbatum delícias et diem Dómino sacrum gloriósum; et
    glorificáveris eum relínquens vias tuas et negótia tua et sermónes tuos,
    tunc delectáberis super Dómino; et vehi te fáciam super altitúdines terræ et
    cibábo te hereditáte Iacob patris tui.
  </p>
  <p>Os enim Dómini locútum est».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_56" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 85, 1-2. 3-4. 5-6 (: 11a)</span>
  </p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Doce me, Dómine, viam tuam, et ingrédiar in
  veritáte tua.
</div>
<div class="latin hijo hijo_58" ontouchend="cambialengua(this)">
  Inclína, Dómine, aurem tuam et exáudi me,<br />quóniam inops et pauper sum
  ego.<br />Custódi ánimam meam, quóniam sanctus sum;<br />salvum fac servum
  tuum, Deus meus, sperántem in te.
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Doce me, Dómine, viam tuam, et ingrédiar in
  veritáte tua.
</div>
<div class="latin hijo hijo_60" ontouchend="cambialengua(this)">
  Miserére mei, Dómine, quóniam ad te clamávi tota die.<br />Lætífica ánimam
  servi tui,<br />quóniam ad te, Dómine, ánimam meam levávi.
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Doce me, Dómine, viam tuam, et ingrédiar in
  veritáte tua.
</div>
<div class="latin hijo hijo_62" ontouchend="cambialengua(this)">
  Quóniam tu, Dómine, suávis et mitis<br />et multæ misericórdiæ ómnibus
  invocántibus te.<br />Auribus pércipe, Dómine, oratiónem meam,<br />et inténde
  voci deprecatiónis meæ.
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Doce me, Dómine, viam tuam, et ingrédiar in
  veritáte tua.
</div>
<div class="latin hijo hijo_64" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Ez 33, 11</span>
  </p>
  <p class="PsalmAlleluiaVerse">
    Nolo mortem ímpii, dicit Dóminus,<br />sed ut revertátur a via sua et vivat.
  </p>
</div>
<div class="latin hijo hijo_65" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non veni vocare iustos sed peccatores in pænitentiam</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">5, 27-32</span>
  </p>
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_67" ontouchend="cambialengua(this)">
  <p>In illo témpore:</p>
  <p>
    Vidit Iesus publicánum nómine Levi sedéntem ad telóneum et ait illi:
    «Séquere me». Et relíctis ómnibus, surgens secútus est eum.
  </p>
  <p>
    Et fecit ei convívium magnum Levi in domo sua; et erat turba multa
    publicanórum et aliórum, qui cum illis erant discumbéntes. Et murmurábant
    pharisǽi et scribæ eórum advérsus discípulos eius dicéntes: «Quare cum
    publicánis et peccatóribus manducátis et bíbitis?».
  </p>
  <p>
    Et respóndens Iesus dixit ad illos: «Non egent, qui sani sunt, médico, sed
    qui male habent. Non veni vocáre iustos sed peccatóres in pæniténtiam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Laus tibi, Christe.
</div>
