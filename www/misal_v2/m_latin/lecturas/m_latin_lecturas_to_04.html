<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica IV</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Derelinquam in medio tui populum pauperem et egenum</p>
  <p class="Areadingfrom">
    Léctio libri Sophoníæ prophétæ<span class="alindcha">2, 3; 3, 12-13</span>
  </p>
  <p align="left">
    Quǽrite Dóminum, omnes mansuéti terræ, qui iudícium eius estis operáti;
    quǽrite iustítiam, quǽrite mansuetúdinem, si quómodo abscondámini in die
    furóris Dómini.
  </p>
  <p>
    «Derelínquam in médio tui pópulum páuperem et egénum». Et sperábunt in
    nómine Dómini relíquiæ Israel. Non fácient iniquitátem nec loquéntur
    mendácium; et non inveniétur in ore eórum lingua dolósa, quóniam ipsi
    pascéntur et accubábunt, et non erit qui extérreat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 145, 6c-7. 8-9a. 9bc-10 (: Mt 5, 3)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_6" ontouchend="cambialengua(this)">
  Qui custódit veritátem in sǽculum,<br />facit iudícium oppréssis,<br />dat
  escam esuriéntibus.<br />Dóminus solvit compedítos.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_8" ontouchend="cambialengua(this)">
  Dóminus illúminat cæcos,<br />Dóminus érigit depréssos,<br />Dóminus díligit
  iustos,<br />Dóminus custódit ádvenas.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_10" ontouchend="cambialengua(this)">
  Pupíllum et víduam susténtat,<br />et viam peccatórum dispérdit.<br />Regnábit
  Dóminus in sǽcula,<br />Deus tuus, Sion,<br />in generatiónem et generatiónem.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Infirma mundi elegit Deus</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 26-31</span>
  </p>
  <p align="left">
    Vidéte vocatiónem vestram, fratres; quia non multi sapiéntes secúndum
    carnem, non multi poténtes, non multi nóbiles; sed, quæ stulta sunt mundi,
    elégit Deus, ut confúndat sapiéntes, et infírma mundi elégit Deus, ut
    confúndat fórtia, et ignobília mundi et contemptibília elégit Deus, quæ non
    sunt, ut ea, quæ sunt, destrúeret, ut non gloriétur omnis caro in conspéctu
    Dei.
  </p>
  <p>
    Ex ipso autem vos estis in Christo Iesu, qui factus est sapiéntia nobis a
    Deo et iustítia et sanctificátio et redémptio, ut quemádmodum scriptum est:
    «Qui gloriátur, in Dómino gloriétur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 5, 12a</span>
  </p>
  <p class="PsalmAlleluiaVerse">
    Allelúia.<br />Gaudéte et exsultáte,<br />quóniam merces vestra copiósa est
    in cælis.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Beati pauperes spiritu</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 1-12a</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p align="left">In illo témpore:</p>
  <p>
    Videns Iesus turbas, ascéndit in montem; et cum sedísset, accessérunt ad eum
    discípuli eius; et apériens os suum docébat eos dicens:
  </p>
  <p>«Beáti páuperes spíritu, quóniam ipsórum est regnum cælórum.</p>
  <p>Beáti, qui lugent, quóniam ipsi consolabúntur.</p>
  <p>Beáti mites, quóniam ipsi possidébunt terram.</p>
  <p>Beáti, qui esúriunt et sítiunt iustítiam, quóniam ipsi saturabúntur.</p>
  <p>Beáti misericórdes, quia ipsi misericórdiam consequéntur.</p>
  <p>Beáti mundo corde, quóniam ipsi Deum vidébunt.</p>
  <p>Beáti pacífici, quóniam fílii Dei vocabúntur.</p>
  <p>
    Beáti, qui persecutiónem patiúntur propter iustítiam, quóniam ipsórum est
    regnum cælórum.
  </p>
  <p>
    Beáti estis cum maledíxerint vobis et persecúti vos fúerint et díxerint omne
    malum advérsum vos, mentiéntes, propter me. Gaudéte et exsultáte, quóniam
    merces vestra copiósa est in cælis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Prophetam suscitabo et ponam verba mea in ore eius</p>
  <p class="Areadingfrom">
    Léctio libri Deuteronómii<span class="alindcha">18, 15-20</span>
  </p>
  <p align="left">Locútus est Móyses pópulo dicens:</p>
  <p>
    «Prophétam de gente tua et de frátribus tuis sicut me suscitábit tibi
    Dóminus Deus tuus; ipsum audiétis, ut petiísti a Dómino Deo tuo in Horeb,
    quando cóntio congregáta est, atque dixísti: «Ultra non áudiam vocem Dómini
    Dei mei et ignem hunc máximum ámplius non vidébo, ne móriar».
  </p>
  <p>
    Et ait Dóminus mihi: "Bene ómnia sunt locúti; prophétam suscitábo eis de
    médio fratrum suórum símilem tui et ponam verba mea in ore eius, loquetúrque
    ad eos ómnia, quæ præcépero illi.
  </p>
  <p>
    Qui autem verba mea, quæ loquétur in nómine meo, audíre nolúerit, ego ultor
    exsístam. Prophéta autem qui, arrogántia depravátus, volúerit loqui in
    nómine meo, quæ ego non præcépi illi ut díceret, aut ex nómine alienórum
    deórum, interficiétur"».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 94, 1-2. 6-7. 8-9 (: 8)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Utinam hódie vocem Dómini audiátis: "Nolíte
  obduráre corda vestra".
</div>
<div class="latin hijo hijo_23" ontouchend="cambialengua(this)">
  Veníte, exsultémus Dómino;<br />iubilémus Deo salutári nostro.<br />Præoccupémus
  fáciem eius in confessióne,<br />et in psalmis iubilémus ei.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Utinam hódie vocem Dómini audiátis: "Nolíte
  obduráre corda vestra".
</div>
<div class="latin hijo hijo_25" ontouchend="cambialengua(this)">
  Veníte, adorémus et procidámus,<br />et génua flectámus ante Dóminum qui fecit
  nos,<br />quia ipse est Deus noster,<br />et nos pópulus páscuæ eius et oves
  manus eius.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Utinam hódie vocem Dómini audiátis: "Nolíte
  obduráre corda vestra".
</div>
<div class="latin hijo hijo_27" ontouchend="cambialengua(this)">
  Utinam hódie vocem eius audiátis:<br />«Nolíte obduráre corda vestra,<br />sicut
  in Meríba secúndum diem Massa in desérto,<br />ubi tentavérunt me patres
  vestri:<br />probavérunt me, etsi vidérunt ópera mea».
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Utinam hódie vocem Dómini audiátis: "Nolíte
  obduráre corda vestra".
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Virgo cogitat quæ Dómini sunt, ut sit sancta</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">7, 32-35</span>
  </p>
  <p align="left">Fratres:</p>
  <p>Volo vos sine sollicitúdine esse.</p>
  <p>
    Qui sine uxóre est, sollícitus est, quæ Dómini sunt, quómodo pláceat Dómino;
    qui autem cum uxóre est, sollícitus est, quæ sunt mundi, quómodo pláceat
    uxóri, et divísus est. Et múlier innúpta et virgo cógitat, quæ Dómini sunt,
    ut sit sancta et córpore et spíritu; quæ autem nupta est, cógitat, quæ sunt
    mundi, quómodo pláceat viro.
  </p>
  <p>
    Porro hoc ad utilitátem vestram dico, non ut láqueum vobis iníciam, sed ad
    id quod honéstum est, et ut assídue cum Dómino sitis sine distractióne.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 4, 16</span>
  </p>
  <p class="PsalmAlleluiaVerse">
    Allelúia.<br />Pópulus qui sedébat in ténebris lucem vidit magnam,<br />et
    sedéntibus in regióne et umbra mortis lux orta est eis.<br />Allelúia.
  </p>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Erat docens eos quasi potestatem habens</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">1, 21b-28</span>
  </p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_34" ontouchend="cambialengua(this)">
  <p align="left">
    [In civitáte Caphárnaum,] sábbatis ingréssus Iesus synagógam docébat. Et
    stupébant super doctrína eius: erat enim docens eos quasi potestátem habens
    et non sicut scribæ.
  </p>
  <p>
    Et statim erat in synagóga eórum homo in spíritu immúndo; et exclamávit
    dicens: «Quid nobis et tibi, Iesu Nazaréne? Venísti pérdere nos? Scio qui
    sis: Sanctus Dei».
  </p>
  <p>
    Et comminátus est ei Iesus dicens: «Obmutésce et exi de hómine!». Et
    discérpens eum spíritus immúndus et exclámans voce magna exívit ab eo.
  </p>
  <p>
    Et miráti sunt omnes, ita ut conquírerent inter se dicéntes: «Quidnam est
    hoc? Doctrína nova cum potestáte; et spirítibus immúndis ímperat, et
    oboédiunt ei». Et procéssit rumor eius statim ubíque in omnem regiónem
    Galilǽæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">&nbsp;Prophetam gentibus dedi te.</p>
  <p class="Areadingfrom">
    Léctio libri Ieremíæ prophétæ<span class="alindcha">1, 4-5.17-19</span>
  </p>
  <p align="left">In diébus Iosíae:</p>
  <p>
    Factum est verbum Dómini ad me dicens: «Priúsquam te formárem in útero, novi
    te et, ántequam exíres de vulva, sanctificávi te et prophétam géntibus dedi
    te».
  </p>
  <p>
    Tu ergo accínge lumbos tuos et surge et lóquere ad eos ómnia, quæ ego
    præcípio tibi; ne tímeas a fácie eórum, alióquin timére te fáciam vultum
    eórum.
  </p>
  <p>
    Ego quippe dedi te hódie in civitátem munítam et in colúmnam férream et in
    murum ǽreum contra omnem terram régibus Iudæ, princípibus eius et
    sacerdótibus et pópulo terræ; et bellábunt advérsum te et non prævalébunt,
    quia tecum ego sum, ait Dóminus, ut erípiam te».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 70, 1-2. 3-4a. 5-6ab. 15ab y 17 (R.: cf. 15ab)</span>
  </p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_40" ontouchend="cambialengua(this)">
  In te, Dómine, sperávi,<br />non confúndar in ætérnum.<br />In iustítia tua
  líbera me, et éripe me;<br />inclína ad me aurem tuam, et salva me.
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_42" ontouchend="cambialengua(this)">
  Esto mihi in rupem præsídii<br />et in domum munítam, ut salvum me fácias,<br />quóniam
  fortitúdo mea et refúgium meum es tu.<br />Deus meus, éripe me de manu
  peccatóris.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_44" ontouchend="cambialengua(this)">
  Quóniam tu es exspectátio mea, Dómine;<br />Dómine, spes mea a iuventúte
  mea.<br />Super te inníxus sum ex útero,<br />de ventre matris meæ tu es
  suscéptor meus.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_46" ontouchend="cambialengua(this)">
  Os meum annuntiábit iustítiam tuam,<br />tota die salutáre tuum.<br />Deus,
  docuísti me a iuventúte mea;<br />et usque nunc annuntiábo mirabília tua.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Manet fides, spes, caritas; maior autem est caritas</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 31-13, 13</span>
  </p>
  <p align="left">Fratres:</p>
  <p>
    Æmulámini charísmata maióra. Et adhuc excellentiórem viam vobis demónstro.
  </p>
  <p>
    Si linguis hóminum loquar et angelórum, caritátem autem non hábeam, factus
    sum velut æs sonans aut cýmbalum tínniens. Et si habúero prophetíam et
    nóverim mystéria ómnia et omnem sciéntiam, et si habúero omnem fidem, ita ut
    montes tránsferam, caritátem autem non habúero, nihil sum. Et si distribúero
    in cibos omnes facultátes meas et si tradídero corpus meum, ut glórier,
    caritátem autem non habúero, nihil mihi prodest.
  </p>
  <p>
    Cáritas pátiens est, benígna est cáritas, non æmulátur, non agit supérbe,
    non inflátur, non est ambitiósa, non quærit, quæ sua sunt, non irritátur,
    non cógitat malum, non gaudet super iniquitátem, congáudet autem veritáti;
    ómnia suffert, ómnia credit, ómnia sperat, ómnia sústinet.
  </p>
  <p>
    Cáritas numquam éxcidit. Sive prophetíæ, evacuabúntur; sive linguæ,
    cessábunt; sive sciéntia, destruétur. Ex parte enim cognóscimus et ex parte
    prophetámus; cum autem vénerit, quod perféctum est, evacuábitur, quod ex
    parte est. Cum essem párvulus, loquébar ut párvulus, sapiébam ut párvulus,
    cogitábam ut párvulus; quando factus sum vir, evacuávi, quæ erant párvuli.
    Vidémus enim nunc per spéculum in ænígmate, tunc autem fácie ad fáciem; nunc
    cognósco ex parte, tunc autem cognóscam, sicut et cógnitus sum.
  </p>
  <p>
    Nunc autem manet fides, spes, cáritas, tria hæc; maior autem ex his est
    cáritas.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Manet fides, spes, caritas; maior autem est caritas</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">13, 4-13</span>
  </p>
  <p align="left">Fratres:</p>
  <p>
    Cáritas pátiens est, benígna est cáritas, non æmulátur, non agit supérbe,
    non inflátur, non est ambitiósa, non quærit, quæ sua sunt, non irritátur,
    non cógitat malum, non gaudet super iniquitátem, congáudet autem veritáti;
    ómnia suffert, ómnia credit, ómnia sperat, ómnia sústinet.
  </p>
  <p>
    Cáritas numquam éxcidit. Sive prophetíæ, evacuabúntur; sive linguæ,
    cessábunt; sive sciéntia, destruétur. Ex parte enim cognóscimus et ex parte
    prophetámus; cum autem vénerit, quod perféctum est, evacuábitur, quod ex
    parte est. Cum essem párvulus, loquébar ut párvulus, sapiébam ut párvulus,
    cogitábam ut párvulus; quando factus sum vir, evacuávi, quæ erant párvuli.
    Vidémus enim nunc per spéculum in ænígmate, tunc autem fácie ad fáciem; nunc
    cognósco ex parte, tunc autem cognóscam, sicut et cógnitus sum.
  </p>
  <p>
    Nunc autem manet fides, spes, cáritas, tria hæc; maior autem ex his est
    cáritas.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_51" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 4, 18cd</span>
  </p>
  <p class="PsalmAlleluiaVerse">
    Allelúia.<br />Evangelizáre paupéribus misit me Dóminus,<br />prædicáre
    captívis remissiónem.<br />Allelúia.
  </p>
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Iesus sicut Elias et Elisæus non ad Iudæos tantum mittitur
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">4, 21-30</span>
  </p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_54" ontouchend="cambialengua(this)">
  <p align="left">In illo témpore:</p>
  <p>
    Cœpit Iesus dícere in synagóga: «Hódie impléta est hæc Scriptúra in áuribus
    vestris».
  </p>
  <p>
    Et omnes testimónium illi dabant et mirabántur in verbis grátiæ, quæ
    procedébant de ore ipsíus, et dicébant: «Nonne hic fílius est Ioseph?».
  </p>
  <p>
    Et ait illis: «Utique dicétis mihi hanc similitúdinem: «Médice, cura
    teípsum; quanta audívimus facta in Caphárnaum, fac et hic in pátria tua»».
  </p>
  <p>
    Ait autem: «Amen dico vobis: Nemo prophéta accéptus est in pátria sua. In
    veritáte autem dico vobis: Multæ víduæ erant in diébus Elíæ in Israel,
    quando clausum est cælum annis tribus et ménsibus sex, cum facta est fames
    magna in omni terra; et ad nullam illárum missus est Elías nisi in Sarépta
    Sidóniæ ad mulíerem víduam. Et multi leprósi erant in Israel sub Eliséo
    prophéta; et nemo eórum mundátus est nisi Náaman Syrus».
  </p>
  <p>
    Et repléti sunt omnes in synagóga ira hæc audiéntes; et surrexérunt et
    eiecérunt illum extra civitátem et duxérunt illum usque ad supercílium
    montis, supra quem cívitas illórum erat ædificáta, ut præcipitárent eum.
    Ipse autem tránsiens per médium illórum ibat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_56" ontouchend="cambialengua(this)">
  <h2>Tempus «per annum»<br />Feria II hebd. IV</h2>
</div>
<div
  class="latin red hijo hijo_57"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Per fidem devicerunt regna. Deus pro nobis melius aliquid providebit
  </p>
  <p class="Areadingfrom">
    Léctio Epístolæ ad Hebrǽos<span class="alindcha">11, 32-40</span>
  </p>
  <p align="left">Fratres:</p>
  <p>
    Quid adhuc dicam? Defíciet enim me tempus enarrántem de Gédeon, Barac,
    Samson, Iephte, David et Sámuel atque prophétis, qui per fidem devicérunt
    regna, operáti sunt iustítiam, adépti sunt repromissiónes, obturavérunt ora
    leónum, exstinxérunt ímpetum ignis, effugérunt áciem gládii, convaluérunt de
    infirmitáte, fortes facti sunt in bello, castra vertérunt exterórum;
    accepérunt mulíeres de resurrectióne mórtuos suos; álii autem disténti sunt,
    non suscipiéntes redemptiónem, ut meliórem invenírent resurrectiónem; álii
    vero ludíbria et vérbera expérti sunt, ínsuper et víncula et cárcerem;
    lapidáti sunt, secti sunt, in occisióne gládii mórtui sunt, circumiérunt in
    melótis, in péllibus caprínis, egéntes, angustiáti, afflícti, quibus dignus
    non erat mundus, in solitudínibus errántes et móntibus et spelúncis et in
    cavérnis terræ.
  </p>
  <p>
    Et hi omnes testimónium per fidem consecúti non reportavérunt promissiónem,
    Deo pro nobis mélius áliquid providénte, ut ne sine nobis consummaréntur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 30, 20. 21. 22. 23. 24 (: 25)</span>
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div class="latin hijo hijo_62" ontouchend="cambialengua(this)">
  Quam magna multitúdo dulcédinis tuæ, Dómine,<br />quam abscondísti timéntibus
  te.<br />Perfecísti eis qui sperant in te,<br />in conspéctu filiórum hóminum.
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div class="latin hijo hijo_64" ontouchend="cambialengua(this)">
  Abscóndes eos in abscóndito faciéi tuæ<br />a conturbatióne hóminum;<br />próteges
  eos in tabernáculo<br />a contradictióne linguárum.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div class="latin hijo hijo_66" ontouchend="cambialengua(this)">
  Benedíctus Dóminus,<br />quóniam mirificávit misericórdiam suam mihi in
  civitáte muníta.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div class="latin hijo hijo_68" ontouchend="cambialengua(this)">
  Ego autem dixi in trepidatióne mea:<br />«Præcísus sum a conspéctu oculórum
  tuórum».<br />Verúmtamen exaudísti vocem oratiónis meæ,<br />dum clamárem ad
  te.
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div class="latin hijo hijo_70" ontouchend="cambialengua(this)">
  Dilígite Dóminum, omnes sancti eius:<br />fidéles consérvat Dóminus,<br />et
  retríbuit abundánter faciéntibus supérbiam.
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Confortétur cor vestrum, omnes qui sperátis in
  Dómino.
</div>
<div
  class="latin red hijo hijo_72"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Fugiamus a facie Absalom. Dimittite Semei ut maledicat iuxta præceptum
    Domini
  </p>
  <p class="Areadingfrom">
    Léctio libri secúndi Samuélis<span class="alindcha">15, 13-14.30; 16, 5-13a</span>
  </p>
  <p align="left">In diébus illis:</p>
  <p>
    Venit núntius ad David dicens: «Toto corde univérsus Israel séquitur
    Absalom». Et ait David servis suis, qui erant cum eo in Ierúsalem: «Súrgite,
    fugiámus; neque enim erit nobis effúgium a fácie Absalom. Festináte égredi,
    ne festínans óccupet nos et impéllat super nos ruínam et percútiat civitátem
    in ore gládii».
  </p>
  <p>
    Porro David ascendébat clivum Olivárum scandens et flens, opérto cápite et
    nudis pédibus incédens; sed et omnis pópulus, qui erat cum eo, opérto cápite
    ascendébat plorans.
  </p>
  <p>
    Venit ergo rex David usque Bahúrim, et ecce egrediebátur inde vir de
    cognatióne domus Saul nómine Sémei fílius Gera; procedébat egrédiens et
    maledícens mittebátque lápides contra David et contra univérsos servos regis
    David. Omnis autem pópulus et univérsi viri fortíssimi a dextro et sinístro
    látere regis incedébant.
  </p>
  <p>
    Ita autem loquebátur Sémei, cum maledíceret regi: «Egrédere, egrédere, vir
    sánguinum et vir Bélial! Réddidit tibi Dóminus univérsum sánguinem domus
    Saul, quóniam invasísti regnum eius; et dedit Dóminus regnum in manu Absalom
    fílii tui; et ecce premunt te mala tua, quóniam vir sánguinum es».
  </p>
  <p>
    Dixit autem Abísai fílius Sárviæ regi: «Quare maledícit canis hic mórtuus
    dómino meo regi? Vadam et amputábo caput eius».
  </p>
  <p>
    Et ait rex: «Quid mihi et vobis fílii Sárviæ? Si maledícit, et si Dóminus
    præcépit ei, ut maledíceret David, quis est qui áudeat dícere: «Quare sic
    fecísti?»». Et ait rex Abísai et univérsis servis suis: «Ecce fílius meus,
    qui egréssus est de viscéribus meis, quærit ánimam meam; quanto magis nunc
    iste Beniaminíta. Dimíttite eum, ut maledícat iuxta præcéptum Dómini.
    Fortásse respíciet Dóminus afflictiónem meam et reddet mihi bonum pro
    maledictióne hac hodiérna».
  </p>
  <p>Ambulábat ítaque David et sócii eius per viam.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_75" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 3, 2-3. 4-5. 6-7 (: 7b)</span>
  </p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Exsúrge, Dómine, salvum me fac.
</div>
<div class="latin hijo hijo_77" ontouchend="cambialengua(this)">
  Dómine, quid multiplicáti sunt qui tríbulant me?<br />Multi insúrgunt advérsum
  me,<br />multi dicunt ánimæ meæ:<br />«Non est salus ipsi in Deo».
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Exsúrge, Dómine, salvum me fac.
</div>
<div class="latin hijo hijo_79" ontouchend="cambialengua(this)">
  Tu autem, Dómine, protéctor meus es,<br />glória mea et exáltans caput
  meum.<br />Voce mea ad Dóminum clamávi,<br />et exaudívit me de monte sancto
  suo.
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Exsúrge, Dómine, salvum me fac.
</div>
<div class="latin hijo hijo_81" ontouchend="cambialengua(this)">
  Ego obdormívi et soporátus sum,<br />exsurréxi quia Dóminus suscépit me.<br />Non
  timébo mília pópuli circumdántis me.<br />Exsúrge, Dómine, salvum me fac, Deus
  meus.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Exsúrge, Dómine, salvum me fac.
</div>
<div class="latin hijo hijo_83" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 7, 16</span>
  </p>
  <p class="PsalmAlleluiaVerse">
    Allelúia.<br />Prophéta magnus surréxit in nobis,<br />et Deus visitávit
    plebem suam.<br />Allelúia.
  </p>
</div>
<div class="latin hijo hijo_84" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Exi, spiritus immunde, ab homine</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">5, 1-20</span>
  </p>
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_86" ontouchend="cambialengua(this)">
  <p align="left">In illo témpore:</p>
  <p>
    Venérunt Iesus et discípuli eius trans fretum maris in regiónem Gerasenórum.
    Et exeúnte eo de navi, statim occúrrit ei de monuméntis homo in spíritu
    immúndo, qui domicílium habébat in monuméntis; et neque caténis iam quisquam
    eum póterat ligáre, quóniam sæpe compédibus et caténis vinctus dirupísset
    caténas et cómpedes comminuísset, et nemo póterat eum domáre; et semper
    nocte ac die in monuméntis et in móntibus erat clamans et cóncidens se
    lapídibus.
  </p>
  <p>
    Et videns Iesum a longe cucúrrit et adorávit eum et clamans voce magna
    dicit: «Quid mihi et tibi, Iesu, fili Dei Altíssimi? Adiúro te per Deum, ne
    me tórqueas». Dicébat enim illi: «Exi, spíritus immúnde, ab hómine». Et
    interrogábat eum: «Quod tibi nomen est?». Et dicit ei: «Légio nomen mihi
    est, quia multi sumus». Et deprecabátur eum multum, ne se expélleret extra
    regiónem.
  </p>
  <p>
    Erat autem ibi circa montem grex porcórum magnus pascens; et deprecáti sunt
    eum dicéntes: «Mitte nos in porcos, ut in eos introeámus». Et concéssit eis.
    Et exeúntes spíritus immúndi introiérunt in porcos. Et magno ímpetu grex
    ruit per præcipítium in mare, ad duo mília, et suffocabántur in mari.
  </p>
  <p>
    Qui autem pascébant eos, fugérunt et nuntiavérunt in civitátem et in agros;
    et egréssi sunt vidére quid esset facti. Et véniunt ad Iesum; et vident
    illum, qui a dæmónio vexabátur, sedéntem, vestítum et sanæ mentis, eum qui
    legiónem habúerat, et timuérunt. Et qui víderant, narravérunt illis quáliter
    factum esset ei, qui dæmónium habúerat, et de porcis. Et rogáre eum
    cœpérunt, ut discéderet a fínibus eórum.
  </p>
  <p>
    Cumque ascénderet navem, qui dæmónio vexátus fúerat, deprecabátur eum, ut
    esset cum illo. Et non admísit eum, sed ait illi: «Vade in domum tuam ad
    tuos et annúntia illis quanta tibi Dóminus fécerit et misértus sit tui». Et
    ábiit et cœpit prædicáre in Decápoli quanta sibi fecísset Iesus, et omnes
    mirabántur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_88" ontouchend="cambialengua(this)">
  <h2>Tempus «per annum»<br />Feria III hebd. IV</h2>
</div>
<div
  class="latin red hijo hijo_89"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_90" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Per patientiam curramus propositum nobis certamen</p>
  <p class="Areadingfrom">
    Léctio Epístolæ ad Hebrǽos<span class="alindcha">12, 1-4</span>
  </p>
  <p align="left">Fratres:</p>
  <p>
    Nos tantam habéntes circumpósitam nobis nubem téstium, deponéntes omne
    pondus et circúmstans nos peccátum, per patiéntiam currámus propósitum nobis
    certámen, aspiciéntes in ducem fídei et consummatórem Iesum, qui pro gáudio
    sibi propósito sustínuit crucem, confusióne contémpta, atque in déxtera
    throni Dei sedet.
  </p>
  <p>
    Recogitáte enim eum, qui talem sustínuit a peccatóribus advérsum semetípsum
    contradictiónem, ut ne fatigémini ánimis vestris deficiéntes. Nondum usque
    ad sánguinem restitístis advérsus peccátum repugnántes.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_92" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 21, 26b-27. 28. 30ab. 30c-32 (: cf. 27b)</span>
  </p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Laudábunt te, Dómine, qui te requírunt.
</div>
<div class="latin hijo hijo_94" ontouchend="cambialengua(this)">
  Vota mea reddam in conspéctu timéntium eum.<br />Edent páuperes, et
  saturabúntur,<br />et laudábunt Dóminum qui requírunt eum:<br />«Vivant corda
  eórum in sǽculum sǽculi».
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Laudábunt te, Dómine, qui te requírunt.
</div>
<div class="latin hijo hijo_96" ontouchend="cambialengua(this)">
  Reminiscéntur et converténtur ad Dóminum<br />univérsi fines terræ,<br />et
  adorábunt in conspéctu eius<br />univérsæ famíliæ géntium.
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Laudábunt te, Dómine, qui te requírunt.
</div>
<div class="latin hijo hijo_98" ontouchend="cambialengua(this)">
  Ipsum solum adorábunt omnes, qui dórmiunt in terra;<br />in conspéctu eius
  prócident omnes qui descéndunt in púlverem.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Laudábunt te, Dómine, qui te requírunt.
</div>
<div class="latin hijo hijo_100" ontouchend="cambialengua(this)">
  Anima autem mea illi vivet,<br />et semen meum sérviet ipsi.<br />Narrábitur
  de Dómino generatióni ventúræ,<br />et annuntiábunt iustítiam eius<br />pópulo
  qui nascétur: «Hæc fecit Dóminus».
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Laudábunt te, Dómine, qui te requírunt.
</div>
<div
  class="latin red hijo hijo_102"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Fili mi Absalom, quis mihi tribuat ut ego moriar pro te?
  </p>
  <p class="Areadingfrom">
    Léctio libri secúndi Samuélis<span class="alindcha">18, 9-10. 14b. 24-25a. 31 — 19, 3</span>
  </p>
  <p align="left">In diébus illis:</p>
  <p>
    Accidit ut occúrreret Absalom servis David sedens mulo; cumque ingréssus
    fuísset mulus subter condénsam quercum et magnam, adhǽsit caput eius
    quércui, et mansit suspénsus inter cælum et terram; mulus, cui inséderat,
    pertransívit. Vidit autem hoc quíspiam et nuntiávit Ioab dicens: «Vidi
    Absalom péndere de quercu». Tulit ergo Ioab tres lánceas in manu sua et
    infíxit eas in corde Absalom.
  </p>
  <p>
    David autem sedébat inter duas portas; speculátor vero, qui íerat in
    solárium portæ super murum, élevans óculos vidit hóminem curréntem solum et
    exclámans indicávit regi. Dixítque rex: «Si solus est, bonus est núntius in
    ore eius».
  </p>
  <p>
    Appáruit autem Æthiops et véniens ait: «Bonum appórto núntium, dómine mi
    rex; iudicávit enim pro te Dóminus hódie salvans te de manu ómnium, qui
    surrexérunt contra te».
  </p>
  <p>
    Dixit autem rex ad Æthíopem: «Estne pax púero Absalom?». Cui respóndens
    Æthiops: «Fiant, inquit, sicut puer inimíci dómini mei regis et univérsi,
    qui consurrexérunt advérsus eum in malum!».
  </p>
  <p>
    Contrémuit ítaque rex et ascéndit cenáculum portæ et flevit. Et sic
    loquebátur vadens: «Fili mi Absalom, fili mi, fili mi Absalom! Quis mihi
    tríbuat, ut ego móriar pro te? Absalom fili mi, fili mi!».
  </p>
  <p>
    Nuntiátum est autem Ioab quod rex fleret et lugéret fílium suum. Et versa
    est victória in die illa in luctum omni pópulo; audívit enim pópulus in die
    illa dici: «Dolet rex super fílio suo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 85, 1-2. 3-4. 5-6 (: 1a)</span>
  </p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Inclína, Dómine, aurem tuam et exáudi me.
</div>
<div class="latin hijo hijo_107" ontouchend="cambialengua(this)">
  Inclína, Dómine, aurem tuam et exáudi me,<br />quóniam inops et pauper sum
  ego.<br />Custódi ánimam meam, quóniam sanctus sum;<br />salvum fac servum
  tuum, Deus meus, sperántem in te.
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Inclína, Dómine, aurem tuam et exáudi me.
</div>
<div class="latin hijo hijo_109" ontouchend="cambialengua(this)">
  Miserére mei, Dómine,<br />quóniam ad te clamávi tota die.<br />Lætífica
  ánimam servi tui,<br />quóniam ad te, Dómine, ánimam meam levávi.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Inclína, Dómine, aurem tuam et exáudi me.
</div>
<div class="latin hijo hijo_111" ontouchend="cambialengua(this)">
  Quóniam tu, Dómine, suávis et mitis<br />et multæ misericórdiæ ómnibus
  invocántibus te.<br />Auribus pércipe, Dómine, oratiónem meam,<br />et inténde
  voci deprecatiónis meæ.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Inclína, Dómine, aurem tuam et exáudi me.
</div>
<div class="latin hijo hijo_113" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 8, 17</span>
  </p>
  <p class="PsalmAlleluiaVerse">
    Allelúia.<br />Christus infirmitátes nostras accépit,<br />et ægrotatiónes
    portávit.<br />Allelúia.
  </p>
</div>
<div class="latin hijo hijo_114" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Puella, tibi dico, surge</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">5, 21-43</span>
  </p>
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_116" ontouchend="cambialengua(this)">
  <p align="left">In illo témpore:</p>
  <p>
    Cum transcendísset Iesus in navi rursus trans fretum, convénit turba multa
    ad illum, et erat circa mare. Et venit quidam de archisynagógis nómine
    Iaírus et videns eum prócidit ad pedes eius et deprecátur eum multum dicens:
    «Filíola mea in extrémis est; veni, impóne manus super eam, ut salva sit et
    vivat». Et ábiit cum illo. Et sequebátur eum turba multa et comprimébant
    illum.
  </p>
  <p>
    Et múlier, quæ erat in proflúvio sánguinis annis duódecim et fúerat multa
    perpéssa a complúribus médicis et erogáverat ómnia sua nec quidquam
    profécerat, sed magis detérius habébat, cum audísset de Iesu, venit in turba
    retro et tétigit vestiméntum eius; dicébat enim: «Si vel vestiménta eius
    tetígero, salva ero». Et conféstim siccátus est fons sánguinis eius, et
    sensit córpore quod sanáta esset a plaga.
  </p>
  <p>
    Et statim Iesus cognóscens in semetípso virtútem, quæ exíerat de eo,
    convérsus ad turbam aiébat: «Quis tétigit vestiménta mea?».
  </p>
  <p>
    Et dicébant ei discípuli sui: «Vides turbam compriméntem te et dicis: «Quis
    me tétigit?»». Et circumspiciébat vidére eam, quæ hoc fécerat. Múlier autem
    timens et tremens, sciens quod factum esset in se, venit et prócidit ante
    eum et dixit ei omnem veritátem.
  </p>
  <p>
    Ille autem dixit ei: «Fília, fides tua te salvam fecit. Vade in pace et esto
    sana a plaga tua».
  </p>
  <p>
    Adhuc eo loquénte, véniunt ab archisynagógo dicéntes: «Fília tua mórtua est;
    quid ultra vexas magístrum?».
  </p>
  <p>
    Iesus autem, verbo, quod dicebátur, audíto, ait archisynagógo: «Noli timére;
    tantúmmodo crede!». Et non admísit quemquam sequi se nisi Petrum et Iacóbum
    et Ioánnem fratrem Iacóbi.
  </p>
  <p>
    Et véniunt ad domum archisynagógi; et videt tumúltum et flentes et eiulántes
    multum, et ingréssus ait eis: «Quid turbámini et plorátis? Puélla non est
    mórtua, sed dormit». Et irridébant eum.
  </p>
  <p>
    Ipse vero, eiéctis ómnibus, assúmit patrem puéllæ et matrem et, qui secum
    erant, et ingréditur, ubi erat puélla; et tenens manum puéllæ ait illi:
    «Talítha, qum!» — ​quod est interpretátum: «Puélla, tibi dico: Surge!». Et
    conféstim surréxit puélla et ambulábat; erat enim annórum duódecim. Et
    obstupuérunt contínuo stupóre magno. Et præcépit illis veheménter, ut nemo
    id sciret, et dixit dari illi manducáre.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_118" ontouchend="cambialengua(this)">
  <h2>Tempus «per annum»<br />Feria IV hebd. IV</h2>
</div>
<div
  class="latin red hijo hijo_119"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Quem diligit Dóminus castigat</p>
  <p class="Areadingfrom">
    Léctio Epístolæ ad Hebrǽos<span class="alindcha">12, 4-7.11-15</span>
  </p>
  <p align="left">Fratres:</p>
  <p>
    Nondum usque ad sánguinem restitístis advérsus peccátum repugnántes; et
    oblíti estis exhortatiónis, quæ vobis tamquam fíliis lóquitur:
  </p>
  <p>
    «Fili mi, noli neglégere disciplínam Dómini neque defícias, dum ab eo
    argúeris: quem enim díligit, Dóminus castígat, flagéllat autem omnem fílium,
    quem récipit».
  </p>
  <p>
    Ad disciplínam suffértis; tamquam fílios vos tractat Deus. Quis enim fílius,
    quem non córripit pater?
  </p>
  <p>
    Omnis autem disciplína in præsénti quidem vidétur non esse gáudii sed
    mæróris; póstea autem fructum pacíficum exercitátis per eam reddit iustítiæ.
    Propter quod remíssas manus et solúta génua erígite et gressus rectos fácite
    pédibus vestris, ut, quod claudum est, non extorqueátur, magis autem
    sanétur.
  </p>
  <p>
    Pacem sectámini cum ómnibus et sanctificatiónem, sine qua nemo vidébit
    Dóminum, providéntes, ne quis desit grátiæ Dei, ne qua radix amaritúdinis
    sursum gérminans pertúrbet, et per illam inquinéntur multi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 102, 1-2. 13-14. 17-18a (: cf. 17)</span>
  </p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Misericórdia Dómini ab ætérno super timéntes eum.
</div>
<div class="latin hijo hijo_124" ontouchend="cambialengua(this)">
  Bénedic, ánima mea, Dómino;<br />et ómnia quæ intra me sunt, nómini sancto
  eius.<br />Bénedic, ánima mea, Dómino,<br />et noli oblivísci omnes
  retributiónes eius.
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Misericórdia Dómini ab ætérno super timéntes eum.
</div>
<div class="latin hijo hijo_126" ontouchend="cambialengua(this)">
  Quómodo miserétur pater filiórum,<br />misértus est Dóminus timéntibus se.<br />Quóniam
  ipse cognóvit figméntum nostrum,<br />recordátus est quóniam pulvis sumus.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Misericórdia Dómini ab ætérno super timéntes eum.
</div>
<div class="latin hijo hijo_128" ontouchend="cambialengua(this)">
  Misericórdia autem Dómini ab ætérno,<br />et usque in ætérnum super timéntes
  eum,<br />et iustítia illíus in fílios filiórum;<br />in eos qui servant
  testaméntum eius.
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Misericórdia Dómini ab ætérno super timéntes eum.
</div>
<div
  class="latin red hijo hijo_130"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_131" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ego sum qui peccavi, numerans populum; isti qui oves sunt, quid fecerunt?
  </p>
  <p class="Areadingfrom">
    Léctio libri secúndi Samuélis<span class="alindcha">24, 2. 9-17</span>
  </p>
  <p align="left">In diébus illis:</p>
  <p>
    Dixít David rex ad Ioab et ad príncipes exércitus sui, qui erant cum eo:
    «Perámbula omnes tribus Israel a Dan usque Bersabée, et numeráte pópulum, ut
    sciam númerum eius». Dedit ergo Ioab númerum descriptiónis pópuli regi; et
    invénta sunt de Israel octingénta mília virórum fórtium, qui edúcerent
    gládium, et de Iuda quingénta mília pugnatórum.
  </p>
  <p>
    Percússit autem cor David eum, postquam numerátus est pópulus, et dixit
    David ad Dóminum: «Peccávi valde in hoc facto; nunc vero precor, Dómine, ut
    tránsferas iniquitátem servi tui, quia stulte egi nimis». Surréxit ítaque
    David mane, et sermo Dómini factus est ad Gad prophéten, vidéntem David,
    dicens: «Vade et lóquere ad David: Hæc dicit Dóminus: Trium tibi datur
    óptio; élige unum, quod volúeris ex his, ut fáciam tibi».
  </p>
  <p>
    Cumque venísset Gad ad David, nuntiávit ei dicens: «Aut tribus annis véniet
    tibi fames in terra tua, aut tribus ménsibus fúgies adversários tuos, et
    illi te persequéntur, aut certe tribus diébus erit pestiléntia in terra tua.
    Nunc ergo delíbera et vide quem respóndeam ei, qui me misit, sermónem».
    Dixit autem David ad Gad: «Artor nimis; sed mélius est, ut incidámus in manu
    Dómini — ​multæ enim misericórdiæ eius sunt — ​quam in manu hóminum!». Et
    elégit sibi David pestiléntiam; et erant dies messis trítici.
  </p>
  <p>
    Immisítque Dóminus pestiléntiam in Israel de mane usque ad tempus
    constitútum, et mórtui sunt ex pópulo a Dan usque Bersabée septuagínta mília
    virórum.
  </p>
  <p>
    Cumque extendísset manum suam ángelus super Ierúsalem, ut dispérderet eam,
    misértus est Dóminus super afflictióne et ait ángelo percutiénti pópulum:
    «Súfficit; nunc cóntine manum tuam!». Erat autem ángelus Dómini iuxta áream
    Areúna Iebusaéi.
  </p>
  <p>
    Dixítque David ad Dóminum, cum vidísset ángelum cædéntem pópulum: «Ego sum
    qui peccávi, ego iníque egi; isti, qui oves sunt, quid fecérunt? Vertátur,
    óbsecro, manus tua contra me et contra domum patris mei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_133" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 31, 1-2. 5. 6. 7 (: cf. 5c)</span>
  </p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Remítte, Dómine, culpam peccáti mei.
</div>
<div class="latin hijo hijo_135" ontouchend="cambialengua(this)">
  Beátus cui remíssa est iníquitas,<br />et obtéctum est peccátum.<br />Beátus
  vir cui non imputávit Dóminus delíctum,<br />nec est in spíritu eius dolus.
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Remítte, Dómine, culpam peccáti mei.
</div>
<div class="latin hijo hijo_137" ontouchend="cambialengua(this)">
  Peccátum meum cógnitum tibi feci,<br />et delíctum meum non abscóndi.<br />Dixi:
  «Confitébor advérsum me iniquitátem meam Dómino».<br />Et tu remisísti
  impietátem peccáti mei.
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Remítte, Dómine, culpam peccáti mei.
</div>
<div class="latin hijo hijo_139" ontouchend="cambialengua(this)">
  Propter hoc orábit ad te omnis sanctus in témpore opportúno.<br />Et in
  dilúvio aquárum multárum<br />ad eum non approximábunt.
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Remítte, Dómine, culpam peccáti mei.
</div>
<div class="latin hijo hijo_141" ontouchend="cambialengua(this)">
  <p>
    Tu es refúgium meum, a tribulatióne conservábis me;<br />exsultatiónibus
    salútis circumdábis me.
  </p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Remítte, Dómine, culpam peccáti mei.
</div>
<div class="latin hijo hijo_143" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meæ vocem meam áudiunt, dicit Dóminus;<br />et ego
    cognósco eas, et sequúntur me.<br />Allelúia.
  </p>
</div>
<div class="latin hijo hijo_144" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non est propheta sine honore nisi in patria sua</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">6, 1-6</span>
  </p>
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_146" ontouchend="cambialengua(this)">
  <p align="left">In illo témpore:</p>
  <p>
    Venit Iesus in pátriam suam, et sequúntur illum discípuli sui. Et facto
    sábbato, cœpit in synagóga docére; et multi audiéntes admirabántur dicéntes:
    «Unde huic hæc, et quæ est sapiéntia, quæ data est illi, et virtútes tales,
    quæ per manus eius efficiúntur? Nonne iste est faber, fílius Maríæ et frater
    Iacóbi et Iosétis et Iudæ et Simónis? Et nonne soróres eius hic nobíscum
    sunt?». Et scandalizabántur in illo.
  </p>
  <p>
    Et dicébat eis Iesus: «Non est prophéta sine honóre nisi in pátria sua et in
    cognatióne sua et in domo sua».
  </p>
  <p>
    Et non póterat ibi virtútem ullam fácere, nisi paucos infírmos impósitis
    mánibus curávit; et mirabátur propter incredulitátem eórum. Et circumíbat
    castélla in circúitu docens.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_148" ontouchend="cambialengua(this)">
  <h2>Tempus «per annum»<br />Feria V hebd. IV</h2>
</div>
<div
  class="latin red hijo hijo_149"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_150" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Accessistis ad Sion montem et civitatem Dei viventis</p>
  <p class="Areadingfrom">
    Léctio Epístolæ ad Hebrǽos<span class="alindcha">12, 18-19. 21-24</span>
  </p>
  <p align="left">Fratres:</p>
  <p>
    Non accessístis ad tractábilem et ardéntem ignem et túrbinem et calíginem et
    procéllam et tubæ sonum et vocem verbórum, quam qui audiérunt, recusavérunt,
    ne ultra eis fíeret verbum; et ita terríbile erat, quod videbátur, Móyses
    dixit: «Extérritus sum et tremebúndus».
  </p>
  <p>
    Sed accessístis ad Sion montem et civitátem Dei vivéntis, Ierúsalem
    cæléstem, et multa mília angelórum, frequéntiam et Ecclésiam primogenitórum,
    qui conscrípti sunt in cælis, et iúdicem Deum ómnium et spíritus iustórum,
    qui consummáti sunt, et testaménti novi mediatórem Iesum et sánguinem
    aspersiónis, mélius loquéntem quam Abel.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 47, 2-3ab. 3cd-4. 9. 10-11 (: cf. 10)</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Suscépimus, Deus, misericordiam tuam in médio
  templi tui.
</div>
<div class="latin hijo hijo_154" ontouchend="cambialengua(this)">
  Magnus Dóminus et laudábilis nimis,<br />in civitáte Dei nostri.<br />Mons
  sanctus eius collis speciósus,<br />exsultátio univérsæ terræ.
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Suscépimus, Deus, misericordiam tuam in médio
  templi tui.
</div>
<div class="latin hijo hijo_156" ontouchend="cambialengua(this)">
  Mons Sion, extréma aquilónis,<br />cívitas regis magni.<br />Deus in dómibus
  eius notus<br />factus est ut refúgium.
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Suscépimus, Deus, misericordiam tuam in médio
  templi tui.
</div>
<div class="latin hijo hijo_158" ontouchend="cambialengua(this)">
  Sicut audívimus, sic vídimus<br />in civitáte Dómini virtútum,<br />in
  civitáte Dei nostri;<br />Deus fundávit eam in ætérnum.
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Suscépimus, Deus, misericordiam tuam in médio
  templi tui.
</div>
<div class="latin hijo hijo_160" ontouchend="cambialengua(this)">
  Recogitámus, Deus, misericórdiam tuam<br />in médio templi tui.<br />Secúndum
  nomen tuum, Deus,<br />sic et laus tua in fines terræ;<br />iustítia plena est
  déxtera tua.
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Suscépimus, Deus, misericordiam tuam in médio
  templi tui.
</div>
<div
  class="latin red hijo hijo_162"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_163" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ego ingrédior viam univérsæ terræ; confortáre, Salomon, et esto vir
  </p>
  <p class="Areadingfrom">
    Léctio libri primi Regum<span class="alindcha">2, 1-4.10-12</span>
  </p>
  <p align="left">
    Appropinquáverant dies David ut morerétur, præcepítque Salomóni fílio suo
    dicens: «Ego ingrédior viam univérsæ terræ; confortáre et esto vir et
    obsérva decréta Dómini Dei tui, ut ámbules in viis eius et custódias statúta
    eius et præcépta eius et iudícia et testimónia, sicut scriptum est in lege
    Móysi, ut próspere agas in univérsis, quæ facis et quocúmque te vérteris; ut
    confírmet Dóminus sermónem suum, quem locútus est de me dicens: «Si
    custodíerint fílii tui viam suam et ambuláverint coram me in veritáte, in
    omni corde suo et in omni ánima sua, non auferétur tibi vir de sólio
    Israel».
  </p>
  <p>
    Dormívit ígitur David cum pátribus suis et sepúltus est in civitáte David.
    Dies autem, quibus regnávit David super Israel, quadragínta anni sunt: in
    Hebron regnávit septem annis, in Ierúsalem trigínta tribus.
  </p>
  <p>
    Sálomon autem sedit super thronum David patris sui, et firmátum est regnum
    eius nimis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_165" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">1 Par 29, 10bc. 11abc. 11d-12a. 12bcd (: 12b)</span>
  </p>
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Tu, Dómine, domináris ómnium.
</div>
<div class="latin hijo hijo_167" ontouchend="cambialengua(this)">
  Benedíctus es, Dómine, Deus Israel patris nostri,<br />ab ætérno in ætérnum.
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Tu, Dómine, domináris ómnium.
</div>
<div class="latin hijo hijo_169" ontouchend="cambialengua(this)">
  Tua est, Dómine, magnificéntia et poténtia,<br />glória, splendor atque
  maiéstas.<br />Cuncta enim, quæ in cælo sunt et in terra, tua sunt.
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Tu, Dómine, domináris ómnium.
</div>
<div class="latin hijo hijo_171" ontouchend="cambialengua(this)">
  Tuum, Dómine, regnum,<br />et tu eleváris ut caput super ómnia.<br />De te
  sunt divítiæ et glória.
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Tu, Dómine, domináris ómnium.
</div>
<div class="latin hijo hijo_173" ontouchend="cambialengua(this)">
  Tu domináris ómnium.<br />In manu tua virtus et poténtia,<br />in manu tua est
  magnificáre et firmáre ómnia.
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Tu, Dómine, domináris ómnium.
</div>
<div class="latin hijo hijo_175" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mc 1, 15</span>
  </p>
  <p class="PsalmAlleluiaVerse">
    Allelúia.<br />Appropinquávit regnum Dei;<br />pænitémini et crédite
    Evangélio.<br />Allelúia.
  </p>
</div>
<div class="latin hijo hijo_176" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cœpit eos mittere</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">6, 7-13</span>
  </p>
</div>
<div class="latin hijo hijo_177" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_178" ontouchend="cambialengua(this)">
  <p align="left">In illo témpore:</p>
  <p>
    Cónvocat Iesus Duódecim et cœpit eos míttere binos et dabat illis potestátem
    in spíritus immúndos; et præcépit eis, ne quid tóllerent in via nisi virgam
    tantum: non panem, non peram neque in zona æs, sed ut calcearéntur sandáliis
    et ne indueréntur duábus túnicis.
  </p>
  <p>
    Et dicébat eis: «Quocúmque introiéritis in domum, illic manéte, donec
    exeátis inde. Et quicúmque locus non recéperit vos nec audíerint vos,
    exeúntes inde excútite púlverem de pédibus vestris in testimónium illis».
  </p>
  <p>
    Et exeúntes prædicavérunt, ut pæniténtiam ágerent; et dæmónia multa
    eiciébant et ungébant óleo multos ægrótos et sanábant.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_180" ontouchend="cambialengua(this)">
  <h2>Tempus «per annum»<br />Feria VI hebd. IV</h2>
</div>
<div
  class="latin red hijo hijo_181"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_182" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Iesus Christus heri et hodie idem, et in sǽcula</p>
  <p class="Areadingfrom">
    Léctio Epístolæ ad Hebrǽos<span class="alindcha">13, 1-8</span>
  </p>
  <p align="left">Fratres:</p>
  <p>
    Cáritas fraternitátis máneat. Hospitalitátem nolíte oblivísci; per hanc enim
    quidam nesciéntes hospítio recepérunt ángelos. Mementóte vinctórum tamquam
    simul vincti, laborántium tamquam et ipsi in córpore morántes.
  </p>
  <p>
    Honorábile conúbium in ómnibus, et torus immaculátus; fornicatóres enim et
    adúlteros iudicábit Deus.
  </p>
  <p>
    Sint mores sine avarítia; conténti præséntibus. Ipse enim dixit: «Non te
    déseram neque derelínquam», ita ut confidénter dicámus: «Dóminus mihi
    adiútor est, non timébo; quid fáciet mihi homo?».
  </p>
  <p>
    Mementóte præpositórum vestrórum, qui vobis locúti sunt verbum Dei; quorum
    intuéntes éxitum conversatiónis, imitámini fidem.
  </p>
  <p>Iesus Christus heri et hódie idem, et in sǽcula!</p>
  <p class="TheWordoftheLord">Verbum Dómini.</p>
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_184" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 3. 5. 8b-9abc (: 1a)</span>
  </p>
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_186" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_188" ontouchend="cambialengua(this)">
  Si consístant advérsum me castra,<br />non timébit cor meum;<br />si exsúrgat
  advérsum me proélium,<br />in hoc ego sperábo.
</div>
<div class="latin hijo hijo_189" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_190" ontouchend="cambialengua(this)">
  Quóniam occultábit me in tentório suo,<br />in die malórum.<br />Abscóndet me
  in abscóndito tabernáculi sui,<br />in petra exaltábit me.
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_192" ontouchend="cambialengua(this)">
  Fáciem tuam, Dómine, requíram.<br />Ne avértas fáciem tuam a me,<br />ne
  declínes in ira a servo tuo.<br />Adiútor meus es tu, ne me reícias.
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div
  class="latin red hijo hijo_194"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_195" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    De omni corde suo laudavit David Dominum et dilexit Deum
  </p>
  <p class="Areadingfrom">
    Léctio libri Ecclesiástici<span class="alindcha">47, 2-13</span>
  </p>
  <p align="left">
    Quasi adeps separátus a sacrifício salutári, sic David a fíliis Israel.
  </p>
  <p>
    Cum leónibus lusit quasi cum agnis et in ursis simíliter fecit, sicut in
    agnis óvium. In iuventúte sua numquid non occídit gigántem et ábstulit
    oppróbrium de gente? In agitándo manu fundam deiécit exsultatiónem Golíath.
    Nam invocávit Dóminum altíssimum, et dedit in déxtera eius virtútem tóllere
    hóminem fortem in bello et exaltáre cornu gentis suæ. Sic de decem mílibus
    glorificavérunt eum et laudavérunt eum in benedictiónibus Dómini, in
    offeréndo illi corónam glóriæ.
  </p>
  <p>
    Contrívit enim inimícos úndique et humiliávit Philísthim contrários, usque
    in hodiérnum diem contrívit cornu ipsórum.
  </p>
  <p>
    In omni ópere suo dedit confessiónem Sancto et Excélso in verbo glóriæ; de
    omni corde suo laudávit Dóminum et diléxit Deum, qui fecit illum.
  </p>
  <p>
    Et stare fecit cantóres contra altáre et in sono eórum dulces fecit modos.
    Dedit in celebratiónibus decus et ornávit témpora usque ad consummatiónem
    anni, dum laudárent nomen sanctum Dómini, et ante mane resonáret
    sanctuárium.
  </p>
  <p>
    Dóminus purgávit peccáta ipsíus et exaltávit in ætérnum cornu eius et dedit
    illi testaméntum regni et sedem glóriæ in Israel.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_197" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 17, 31. 47 et 50. 51 (: cf. 47b)</span>
  </p>
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Benedictus sit Deus salútis meæ!
</div>
<div class="latin hijo hijo_199" ontouchend="cambialengua(this)">
  Deus, impollúta via eius,<br />elóquia Dómini igne examináta;<br />protéctor
  est ómnium sperántium in se.
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Benedictus sit Deus salútis meæ!
</div>
<div class="latin hijo hijo_201" ontouchend="cambialengua(this)">
  Vivat Dóminus, et benedíctus Adiútor meus,<br />et exaltétur Deus salútis
  meæ.<br />Proptérea confitébor tibi in natiónibus, Dómine,<br />et nómini tuo
  psalmum dicam.
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Benedictus sit Deus salútis meæ!
</div>
<div class="latin hijo hijo_203" ontouchend="cambialengua(this)">
  Magníficans salútes regis sui,<br />et fáciens misericórdiam Christo suo,<br />David
  et sémini eius usque in sǽculum.
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Benedictus sit Deus salútis meæ!
</div>
<div class="latin hijo hijo_205" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha"> Cf. Lc 8, 15</span>
  </p>
  <p class="PsalmAlleluiaVerse">
    Allelúia.<br />Beáti qui in corde bono et óptimo verbum Dei rétinent,<br />et
    fructum áfferunt in patiéntia.<br />Allelúia.
  </p>
</div>
<div class="latin hijo hijo_206" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quem ego decollavi Ioannem, hic resurrexit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">6, 14-29</span>
  </p>
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_208" ontouchend="cambialengua(this)">
  <p align="left">In illo témpore:</p>
  <p>
    Audívit Heródes rex (maniféstum enim factum est nomen Iesu), et dicébant:
    «Ioánnes Baptísta resurréxit a mórtuis, et proptérea inoperántur virtútes in
    illo». Alii autem dicébant: «Elías est». Alii vero dicébant: «Prophéta est,
    quasi unus ex prophétis». Quo audíto, Heródes aiébat: «Quem ego decollávi
    Ioánnem, hic resurréxit!».
  </p>
  <p>
    Ipse enim Heródes misit ac ténuit Ioánnem et vinxit eum in cárcere propter
    Herodíadem uxórem Philíppi fratris sui, quia dúxerat eam. Dicébat enim
    Ioánnes Heródi: «Non licet tibi habére uxórem fratris tui». Heródias autem
    insidiabátur illi et volébat occídere eum nec póterat: Heródes enim metuébat
    Ioánnem, sciens eum virum iustum et sanctum, et custodiébat eum, et, audíto
    eo, multum hæsitábat et libénter eum audiébat.
  </p>
  <p>
    Et cum dies opportúnus accidísset, quo Heródes natáli suo cenam fecit
    princípibus suis et tribúnis et primis Galilǽæ, cumque introísset fília
    ipsíus Herodíadis et saltásset, plácuit Heródi simúlque recumbéntibus. Rex
    ait puéllæ: «Pete a me, quod vis, et dabo tibi». Et iurávit illi multum:
    «Quidquid petíeris a me, dabo tibi, usque ad dimídium regni mei». Quæ cum
    exísset, dixit matri suæ: «Quid petam?». At illa dixit: «Caput Ioánnis
    Baptístæ».
  </p>
  <p>
    Cumque introísset statim cum festinatióne ad regem, petívit dicens: «Volo ut
    prótinus des mihi in disco caput Ioánnis Baptístæ». Et contristátus rex,
    propter iusiurándum et propter recumbéntes nóluit eam decípere; et statim
    misso spiculatóre rex præcépit afférri caput eius. Et ábiens decollávit eum
    in cárcere et áttulit caput eius in disco; et dedit illud puéllæ, et puélla
    dedit illud matri suæ.
  </p>
  <p>
    Quo audíto, discípuli eius venérunt et tulérunt corpus eius et posuérunt
    illud in monuménto.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_209" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_210" ontouchend="cambialengua(this)">
  <h2>Tempus «per annum»<br />Sabbato hebd. IV</h2>
</div>
<div
  class="latin red hijo hijo_211"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_212" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Deus pacis, qui eduxit de mortuis pastorem magnum, aptet vos in omni bono.
  </p>
  <p class="Areadingfrom">
    Léctio Epístolæ ad Hebrǽos<span class="alindcha">13, 15-17.20-21</span>
  </p>
  <p align="left">Fratres:</p>
  <p>
    Per Iesum offerámus hóstiam laudis semper Deo, id est fructum labiórum
    confiténtium nómini eius. Beneficiéntiæ autem et communiónis nolíte
    oblivísci; tálibus enim hóstiis oblectátur Deus.
  </p>
  <p>
    Obœdíte præpósitis vestris et subiacéte eis; ipsi enim pervígilant pro
    animábus vestris quasi ratiónem redditúri, ut cum gáudio hoc fáciant et non
    geméntes; hoc enim non éxpedit vobis.
  </p>
  <p>
    Deus autem pacis, qui edúxit de mórtuis pastórem magnum óvium in sánguine
    testaménti ætérni, Dóminum nostrum Iesum, aptet vos in omni bono, ut
    faciátis voluntátem eius, fáciens in nobis, quod pláceat coram se per Iesum
    Christum, cui glória in sǽcula sæculórum. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_214" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 22, 1-3a. 3b-4. 5. 6 (: 1)</span>
  </p>
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_216" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam refécit
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_218" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus<br />ipsa me consoláta sunt.
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_220" ontouchend="cambialengua(this)">
  Parásti in conspéctu meo mensam<br />advérsus eos qui tríbulant me;<br />impinguásti
  in óleo caput meum,<br />et calix meus redúndat.
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_222" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div
  class="latin red hijo hijo_224"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_225" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Da servo tuo cor dócile, ut iudicáre possit pópulum tuum
  </p>
  <p class="Areadingfrom">
    Léctio libri primi Regum<span class="alindcha">3, 4-13</span>
  </p>
  <p align="left">In diébus illis:</p>
  <p>
    Abiit Sálomon in Gábaon, ut immoláret ibi; illud quippe erat excélsum
    máximum. Mille hóstias in holocáustum óbtulit Sálomon super altáre illud. In
    Gábaon appáruit Dóminus Salomóni per sómnium nocte dicens: «Póstula quod
    vis, ut dem tibi».
  </p>
  <p>
    Et ait Sálomon: «Tu fecísti cum servo tuo David patre meo misericórdiam
    magnam, sicut ambulávit in conspéctu tuo in veritáte et iustítia et recto
    corde tecum; custodísti ei misericórdiam tuam grandem et dedísti ei fílium
    sedéntem super thronum eius, sicut est hódie. Et nunc, Dómine Deus meus, tu
    regnáre fecísti servum tuum pro David patre meo. Ego autem sum puer parvus
    et ignórans egréssum et intróitum meum; et servus tuus in médio est pópuli,
    quem elegísti, pópuli infiníti, qui numerári et supputári non potest præ
    multitúdine. Da ergo servo tuo cor dócile, ut iudicáre possit pópulum tuum
    et discérnere inter bonum et malum. Quis enim potest iudicáre pópulum tuum
    hunc multum?».
  </p>
  <p>
    Plácuit ergo sermo coram Dómino quod Sálomon rem huiuscémodi postulásset, et
    dixit Deus Salomóni: «Quia postulásti verbum hoc et non petísti tibi dies
    multos nec divítias aut ánimam inimicórum tuórum, sed postulásti tibi
    sapiéntiam ad discernéndum iudícium, ecce feci tibi secúndum sermónes tuos
    et dedi tibi cor sápiens et intéllegens, in tantum ut nullus ante te símilis
    tui fúerit nec post te surrectúrus sit; sed et hæc, quæ non postulásti, dedi
    tibi, divítias scílicet et glóriam, ut nemo fúerit símilis tui in régibus
    cunctis diébus tuis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_226" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_227" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 9. 10. 11. 12. 13. 14 (: 12b)</span>
  </p>
</div>
<div class="latin hijo hijo_228" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_229" ontouchend="cambialengua(this)">
  In quo mundábit adulescéntior viam suam?<br />In custodiéndo sermónes tuos.
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_231" ontouchend="cambialengua(this)">
  In toto corde meo exquisívi te,<br />ne erráre me fácias a præcéptis tuis.
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_233" ontouchend="cambialengua(this)">
  In corde meo abscóndi elóquia tua,<br />ut non peccem tibi.
</div>
<div class="latin hijo hijo_234" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_235" ontouchend="cambialengua(this)">
  Benedíctus es, Dómine;<br />doce me iustificatiónes tuas.
</div>
<div class="latin hijo hijo_236" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_237" ontouchend="cambialengua(this)">
  In lábiis meis<br />numerávi ómnia iudícia oris tui.
</div>
<div class="latin hijo hijo_238" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_239" ontouchend="cambialengua(this)">
  In via testimoniórum tuórum delectátus sum<br />sicut in ómnibus divítiis.
</div>
<div class="latin hijo hijo_240" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_241" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meæ vocem meam áudiunt, dicit Dóminus,<br />et ego
    cognósco eas, et sequúntur me.<br />Allelúia.
  </p>
</div>
<div class="latin hijo hijo_242" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Erant sicut oves non habentes pastorem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">6, 30-34</span>
  </p>
</div>
<div class="latin hijo hijo_243" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_244" ontouchend="cambialengua(this)">
  <p align="left">In illo témpore:</p>
  <p>
    Conveniéntes apóstoli ad Iesum renuntiavérunt illi ómnia, quæ égerant et
    docúerant. Et ait illis: «Veníte vos ipsi seórsum in desértum locum et
    requiéscite pusíllum». Erant enim, qui veniébant et redíbant, multi, et nec
    manducándi spátium habébant.
  </p>
  <p>
    Et abiérunt in navi in desértum locum seórsum. Et vidérunt eos abeúntes et
    cognovérunt multi; et pedéstre de ómnibus civitátibus concurrérunt illuc et
    prævenérunt eos.
  </p>
  <p>
    Et éxiens vidit multam turbam et misértus est super eos, quia erant sicut
    oves non habéntes pastórem, et cœpit docére illos multa.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_245" ontouchend="cambialengua(this)">
  <span class="red">R/. </span>Laus tibi, Christe.
</div>
