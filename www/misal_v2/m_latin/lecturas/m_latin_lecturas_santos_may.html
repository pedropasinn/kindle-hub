<div class="latin hijo hijo_1" ontouchend="cambialengua(this)">
  <h2>Die 1 maii<br />S. Ioseph opificis</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Replete terram et subicite eam.</p>
  <p class="Areadingfrom">
    Léctio libri Génesis<span class="alindcha">1, 26 — 2, 3</span>
  </p>
  <p>
    Ait Deus: «Faciámus hóminem ad imáginem et similitúdinem nostram; et præsint
    píscibus maris et volatílibus cæli et béstiis universæque terræ omníque
    réptili, quod movétur in terra».
  </p>
  <p>
    Et creávit Deus hóminem ad imáginem suam; ad imáginem Dei creávit illum;
    másculum et féminam creávit eos.
  </p>
  <p>
    Benedixítque illis Deus et ait illis Deus: «Créscite et multiplicámini et
    repléte terram et subícite eam et dominámini píscibus maris et volatílibus
    cæli et univérsis animántibus, quæ movéntur super terram».
  </p>
  <p>
    Dixítque Deus: «Ecce dedi vobis omnem herbam afferéntem semen super terram
    et univérsa ligna, quæ habent in semetípsis fructum ligni portántem
    seméntem, ut sint vobis in escam et cunctis animántibus terræ omníque
    vólucri cæli et univérsis, quæ movéntur in terra et in quibus est ánima
    vivens, omnem herbam viréntem ad vescéndum».
  </p>
  <p>
    Et factum est ita. Vidítque Deus cuncta, quæ fecit, et ecce erant valde
    bona. Et factum est véspere et mane, dies sextus.
  </p>
  <p>
    Igitur perfécti sunt cæli et terra et omnis exércitus eórum. Complevítque
    Deus die séptimo opus suum, quod fécerat, et requiévit die séptimo ab
    univérso ópere, quod patrárat. Et benedíxit Deus diéi séptimo et
    sanctificávit illum, quia in ipso requiéverat ab omni ópere suo, quod
    creávit Deus, ut fáceret.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Quodcumque facitis, ex animo operamini, sicut Domino et non hominibus.
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 14-15. 17. 23-24</span>
  </p>
  <p>Fratres:</p>
  <p>
    Super ómnia hæc: caritátem, quod est vínculum perfectiónis. Et pax Christi
    dominétur in córdibus vestris, ad quam et vocáti estis in uno córpore. Et
    grati estóte.
  </p>
  <p>
    Et omne, quodcúmque fácitis in verbo aut in ópere, ómnia in nómine Dómini
    Iesu grátias agéntes Deo Patri per ipsum.
  </p>
  <p>
    Quodcúmque fácitis, ex ánimo operámini sicut Dómino et non homínibus,
    sciéntes quod a Dómino accipiétis retributiónem hereditátis. Dómino Christo
    servíte.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 89, 2. 3-4. 12-13. 14 et 16 (: 17c)</span>
  </p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Opus mánuum nostrárum confírma, Dómine.<br /><span
    class="red">vel&nbsp;</span>Allelúia.
</div>
<div class="latin hijo hijo_7" ontouchend="cambialengua(this)">
  Priúsquam montes nasceréntur aut gignerétur terra et orbis,<br />a sæculo et
  usque in sǽculum tu es Deus.
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Opus mánuum nostrárum confírma, Dómine.<br /><span
    class="red">vel&nbsp;</span>Allelúia.
</div>
<div class="latin hijo hijo_9" ontouchend="cambialengua(this)">
  Redúcis hóminem in púlverem;<br />et dixísti: «Revertímini, fílii hóminum».<br />Quóniam
  mille anni ante óculos tuos<br />tamquam dies hestérna quæ prætériit,<br />et
  custódia in nocte.
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Opus mánuum nostrárum confírma, Dómine.<br /><span
    class="red">vel&nbsp;</span>Allelúia.
</div>
<div class="latin hijo hijo_11" ontouchend="cambialengua(this)">
  Dinumeráre dies nostros sic doce nos,<br />ut inducámus cor ad sapiéntiam.<br />Convértere,
  Dómine, úsquequo?<br />Et deprecábilis esto super servos tuos.
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Opus mánuum nostrárum confírma, Dómine.<br /><span
    class="red">vel&nbsp;</span>Allelúia.
</div>
<div class="latin hijo hijo_13" ontouchend="cambialengua(this)">
  Reple nos mane misericórdia tua,<br />et exsultábimus et delectábimur ómnibus
  diébus nostris.<br />Appáreat servis tuis opus tuum,<br />et decor tuus fíliis
  eórum.
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Opus mánuum nostrárum confírma, Dómine<br /><span
    class="red">vel&nbsp;</span>Allelúia.
</div>
<div class="latin hijo hijo_15" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 67, 20</span>
  </p>
  <p class="PsalmAlleluiaVerse">
    Allelúia.<br />Benedíctus Dóminus die quotídie;<br />portábit nos Deus
    salutárium nostrórum.<br />Allelúia.
  </p>
</div>
<div class="latin hijo hijo_16" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Nonne hic est fabri filius?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">13, 54-58</span>
  </p>
</div>
<div class="latin hijo hijo_17" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_18" ontouchend="cambialengua(this)">
  <p>In illo témpore:</p>
  <p>
    Véniens Iesus in pátriam suam, docébat eos in synagóga eórum, ita ut
    miraréntur et dícerent:
  </p>
  <p>
    «Unde huic sapiéntia hæc et virtútes? Nonne hic est fabri fílius? Nonne
    mater eius dícitur María, et fratres eius Iacóbus et Ioseph et Simon et
    Iudas? Et soróres eius nonne omnes apud nos sunt? Unde ergo huic ómnia
    ista?». Et scandalizabántur in eo.
  </p>
  <p>
    Iesus autem dixit eis: «Non est prophéta sine honóre nisi in pátria et in
    domo sua». Et non fecit ibi virtútes multas propter incredulitátem illórum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_19" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_20" ontouchend="cambialengua(this)">
  <h2>Die 2 maii<br />S. Athanasii, episcopi et Ecclesiæ doctoris</h2>
  <h3>Memoria</h3>
</div>
<div class="latin hijo hijo_22" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cum persequentur vos in civitate ista, fugite in aliam.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">10, 22-25a</span>
  </p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_24" ontouchend="cambialengua(this)">
  <p>In illo témpore: Dixit Iesus discipulis suis:</p>
  <p>
    «Eritis ódio ómnibus propter nomen meum; qui autem perseveráverit in finem,
    hic salvus erit. Cum autem persequéntur vos in civitáte ista, fúgite in
    áliam; amen enim dico vobis: Non consummábitis civitátes Israel, donec
    véniat Fílius hóminis.
  </p>
  <p>
    «Non est discípulus super magístrum nec servus super dóminum suum. Súfficit
    discípulo, ut sit sicut magíster eius, et servus sicut dóminus eius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_26" ontouchend="cambialengua(this)">
  <h2>Die 3 maii<br />SS. PHILIPPI ET IACOBI, APOSTOLORUM</h2>
  <h3>Festum</h3>
</div>
<div class="latin hijo hijo_27" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dóminus visus est Iacobo, deinde apostolis omnibus.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">15, 1-8</span>
  </p>
  <p>
    Notum vobis fácio, fratres, Evangélium, quod evangelizávi vobis, quod et
    accepístis, in quo et statis, per quod et salvámini, qua ratióne
    evangelizáverim vobis, si tenétis, nisi si frustra credidístis!
  </p>
  <p>
    Trádidi enim vobis in primis, quod et accépi, quóniam Christus mórtuus est
    pro peccátis nostris secúndum Scriptúras et quia sepúltus est et quia
    suscitátus est tértia die secúndum Scriptúras et quia visus est Cephæ et
    post hæc Duódecim; deínde visus est plus quam quingéntis frátribus simul, ex
    quibus plures manent usque adhuc, quidam autem dormiérunt; deínde visus est
    Iacóbo, deínde apóstolis ómnibus; novíssime autem ómnium, tamquam abortívo,
    visus est et mihi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 18, 2-3. 4-5 (: 5a)</span>
  </p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>In omnem terram exivit sonus eorum.<br /><span
    class="red">vel&nbsp;</span>Allelúia.
</div>
<div class="latin hijo hijo_31" ontouchend="cambialengua(this)">
  Cæli enárrant glóriam Dei,<br />et ópera mánuum eius annúntiat firmaméntum.<br />Dies
  diéi erúctat verbum,<br />et nox nocti índicat sciéntiam.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>In omnem terram exivit sonus eorum.<br /><span
    class="red">vel&nbsp;</span>Allelúia.
</div>
<div class="latin hijo hijo_33" ontouchend="cambialengua(this)">
  Non sunt loquélæ neque sermónes<br />quorum non intellegántur voces.<br />In
  omnem terram exívit sonus eórum,<br />et in fines orbis terræ verba eórum.
</div>
<div class="latin hijo hijo_34" ontouchend="cambialengua(this)">
  <span class="red">R/. </span>In omnem terram exivit sonus eorum.<br /><span
    class="red">vel&nbsp;</span>Allelúia.
</div>
<div class="latin hijo hijo_35" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 6b. 9c</span>
  </p>
  <p class="PsalmAlleluiaVerse">
    Allelúia.<br />Ego sum via et véritas et vita, dicit Dóminus;<br />Philíppe,
    qui vidit me, vidit Patrem.<br />Allelúia.
  </p>
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Tanto tempore vobiscum sum, et non cognovisti me?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">14, 6-14</span>
  </p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_38" ontouchend="cambialengua(this)">
  <p>In illo témpore: Dicit Iesus ad Thomam:</p>
  <p>
    «Ego sum via et véritas et vita; nemo venit ad Patrem nisi per me. Si
    cognovístis me, et Patrem meum útique cognoscétis; et ámodo cognoscítis eum
    et vidístis eum».
  </p>
  <p>Dicit ei Philíppus: «Dómine, osténde nobis Patrem, et súfficit nobis».</p>
  <p>
    Dicit ei Iesus: «Tanto témpore vobíscum sum, et non cognovísti me, Philíppe?
    Qui vidit me, vidit Patrem. Quómodo tu dicis: “Osténde nobis Patrem”? Non
    credis quia ego in Patre, et Pater in me est? Verba, quæ ego loquor vobis, a
    meípso non loquor; Pater autem in me manens facit ópera sua. Crédite mihi
    quia ego in Patre, et Pater in me est; alióquin propter ópera ipsa crédite.
  </p>
  <p>
    «Amen, amen dico vobis: Qui credit in me, ópera, quæ ego fácio, et ipse
    fáciet et maióra horum fáciet, quia ego ad Patrem vado. Et quodcúmque
    petiéritis in nómine meo, hoc fáciam, ut glorificétur Pater in Fílio; si
    quid petiéritis me in nómine meo, ego fáciam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_58" ontouchend="cambialengua(this)">
  <h2>Die 12 maii<br />Ss. Nerei et Achillei, martyrum</h2>
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Hi sunt qui veniunt de tribulatione magna.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">7, 9-17</span>
  </p>
  <p>
    Ego, Ioannes, vidi turba magna, quam dinumeráre nemo póterat, ex ómnibus
    géntibus et tríbubus et pópulis et linguis stantes ante thronum et in
    conspéctu Agni, amícti stolis albis, et palmæ in mánibus eórum; et clamant
    voce magna dicéntes: «Salus Deo nostro, qui sedet super thronum, et Agno».
  </p>
  <p>
    Et omnes ángeli stabant in circúitu throni et seniórum et quáttuor
    animálium, et cecidérunt in conspéctu throni in fácies suas et adoravérunt
    Deum dicéntes: «Amen! Benedíctio et glória et sapiéntia et gratiárum áctio
    et honor et virtus et fortitúdo Deo nostro in sǽcula sæculórum. Amen».
  </p>
  <p>
    Et respóndit unus de senióribus dicens mihi: «Hi, qui amícti sunt stolis
    albis, qui sunt et unde venérunt?».
  </p>
  <p>Et dixi illi: «Dómine mi, tu scis».</p>
  <p>
    Et dixit mihi: «Hi sunt qui véniunt de tribulatióne magna et lavérunt stolas
    suas et dealbavérunt eas in sánguine Agni. Ideo sunt ante thronum Dei et
    sérviunt ei die ac nocte in templo eius; et, qui sedet in throno, habitábit
    super illos.
  </p>
  <p>
    «Non esúrient ámplius neque sítient ámplius, neque cadet super illos sol
    neque ullus æstus, quóniam Agnus, qui in médio throni est, pascet illos et
    dedúcet eos ad vitæ fontes aquárum, et abstérget Deus omnem lácrimam ex
    óculis eórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_61" ontouchend="cambialengua(this)">
  <h2>Die 12 maii<br />S. Pancratii, martyris</h2>
</div>
<div class="latin hijo hijo_63" ontouchend="cambialengua(this)">
  <h2>Die 13 maii<br />Beatæ Maríæ Virginis de Fatima</h2>
</div>
<div class="latin hijo hijo_64" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Gaudens gaudebo in Domino.</p>
  <p class="Areadingfrom">
    Léctio libri Isaíæ prophétæ<span class="alindcha">61, 9-11</span>
  </p>
  <p>
    Sciétur in géntibus semen eórum, et germen eórum in médio populórum; omnes,
    qui víderint eos, cognóscent illos, quia isti sunt semen, cui benedíxit
    Dóminus.
  </p>
  <p>
    Gaudens gaudébo in Dómino, et exsultábit ánima mea in Deo meo, quia índuit
    me vestiméntis salútis et induménto iustítiæ circúmdedit me, quasi sponsum
    decorátum coróna et quasi sponsam ornátam monílibus suis. Sicut enim terra
    profert germen suum, et sicut hortus semen suum gérminat, sic Dóminus Deus
    germinábit iustítiam et laudem coram univérsis géntibus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_66" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Felix es, sacra Virgo María, et omni laude digníssima;<br />quia
    ex te ortus est sol iustítiæ, Christus Deus noster.<br />Allelúia.
  </p>
</div>
<div class="latin hijo hijo_67" ontouchend="cambialengua(this)">
  <h2>Die 14 maii<br />S. MATTHIÆ, APOSTOLI</h2>
  <h3>Festum</h3>
</div>
<div class="latin hijo hijo_68" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Et cecidit sors super Mattiam et annumeratus est cum undecim apostolis.
  </p>
  <p class="Areadingfrom">
    Léctio Actuum Apostolórum<span class="alindcha">1, 15-17. 20-26</span>
  </p>
  <p>
    In diébus illis exsúrgens Petrus in médio fratrum dixit — ​erat autem turba
    hóminum simul fere centum vigínti —:
  </p>
  <p>
    «Viri fratres, oportébat impléri Scriptúram, quam prædíxit Spíritus Sanctus
    per os David de Iuda, qui fuit dux eórum, qui comprehendérunt Iesum, quia
    connumerátus erat in nobis et sortítus est sortem ministérii huius. Scriptum
    est enim in libro Psalmórum: “Fiat commorátio eius desérta, et non sit qui
    inhábitet in ea” et “Episcopátum eius accípiat álius”. Opórtet ergo ex his
    viris, qui nobíscum congregáti erant in omni témpore, quo intrávit et exívit
    inter nos Dóminus Iesus, incípiens a baptísmate Ioánnis usque in diem, qua
    assúmptus est a nobis, testem resurrectiónis eius nobíscum fíeri unum ex
    istis».
  </p>
  <p>
    Et statuérunt duos, Ioseph, qui vocabátur Barsábbas, qui cognominátus est
    Iustus, et Matthíam. Et orántes dixérunt: «Tu, Dómine, qui corda nosti
    ómnium, osténde quem elégeris ex his duóbus unum accípere locum ministérii
    huius et apostolátus, de quo prævaricátus est Iudas, ut abíret in locum
    suum». Et dedérunt sortes eis, et cécidit sors super Matthíam, et
    annumerátus est cum úndecim apóstolis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_70" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 112, 1-2. 3-4. 5-6. 7-8 (: cf. 8)</span>
  </p>
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Collocávit eum Dóminus cum princípibus pópuli
  sui.<br /><span class="red">Vel&nbsp;</span>Allelúia.
</div>
<div class="latin hijo hijo_72" ontouchend="cambialengua(this)">
  Laudáte, púeri Dómini,<br />laudáte nomen Dómini.<br />Sit nomen Dómini
  benedíctum<br />ex hoc nunc et usque in sǽculum.
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Collocávit eum Dóminus cum princípibus pópuli
  sui.<br /><span class="red">Vel&nbsp;</span>Allelúia.
</div>
<div class="latin hijo hijo_74" ontouchend="cambialengua(this)">
  A solis ortu usque ad occásum<br />laudábile nomen Dómini.<br />Excélsus super
  omnes gentes Dóminus,<br />super cælos glória eius.
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Collocávit eum Dóminus cum princípibus pópuli
  sui.<br /><span class="red">Vel </span>Allelúia.
</div>
<div class="latin hijo hijo_76" ontouchend="cambialengua(this)">
  Quis sicut Dóminus Deus noster,<br />qui in altis hábitat,<br />et humília
  réspicit<br />in cælo et in terra?
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Collocávit eum Dóminus cum princípibus pópuli
  sui.<br /><span class="red">Vel </span>Allelúia.
</div>
<div class="latin hijo hijo_78" ontouchend="cambialengua(this)">
  Súscitans de terra ínopem,<br />de stércore érigens páuperem,<br />ut cóllocet
  eum cum princípibus,<br />cum princípibus pópuli sui.
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Collocávit eum Dóminus cum princípibus pópuli
  sui.<br /><span class="red">Vel </span>Allelúia.
</div>
<div class="latin hijo hijo_80" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 15, 16</span>
  </p>
  <p class="PsalmAlleluiaVerse">
    Allelúia.<br />Ego vos elégi de mundo, ut eátis et fructum afferátis,<br />et
    fructus vester máneat, dicit Dóminus.<br />Allelúia.
  </p>
</div>
<div class="latin hijo hijo_81" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non vos me elegistis, sed ego elegi vos.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">15, 9-17</span>
  </p>
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_83" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Sicut diléxit me Pater, et ego diléxi vos; manéte in dilectióne mea. Si
    præcépta mea servavéritis, manébitis in dilectióne mea, sicut ego Patris mei
    præcépta servávi et máneo in eius dilectióne.
  </p>
  <p>
    Hæc locútus sum vobis, ut gáudium meum in vobis sit, et gáudium vestrum
    impleátur.
  </p>
  <p>
    Hoc est præcéptum meum, ut diligátis ínvicem, sicut diléxi vos; maiórem hac
    dilectiónem nemo habet, ut ánimam suam quis ponat pro amícis suis.
  </p>
  <p>
    Vos amíci mei estis, si fecéritis, quæ ego præcípio vobis. Iam non dico vos
    servos, quia servus nescit quid facit dóminus eius; vos autem dixi amícos,
    quia ómnia, quæ audívi a Patre meo, nota feci vobis.
  </p>
  <p>
    Non vos me elegístis, sed ego elégi vos et pósui vos, ut vos eátis et
    fructum afferátis, et fructus vester máneat, ut quodcúmque petiéritis Patrem
    in nómine meo, det vobis. Hæc mando vobis, ut diligátis ínvicem».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_104" ontouchend="cambialengua(this)">
  <h2>Die 18 maii<br />S. Ioannis I, papæ et martyris</h2>
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Cenabo cum illo et ipse mecum.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">3, 14b. 20-22</span>
  </p>
  <p>
    Hæc dicit Amen, testis fidélis et verus, princípium creatúræ Dei: «Ecce sto
    ad óstium et pulso. Si quis audíerit vocem meam et aperúerit iánuam,
    introíbo ad illum et cenábo cum illo, et ipse mecum.
  </p>
  <p>
    Qui vícerit, dabo ei sedére mecum in throno meo, sicut et ego vici et sedi
    cum Patre meo in throno eius.
  </p>
  <p>Qui habet aurem, áudiat quid Spíritus dicat Ecclésiis».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_107" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 15, 15b</span>
  </p>
  <p class="PsalmAlleluiaVerse">
    Allelúia.<br />Vos dixi amícos, dicit Dóminus,<br />quia ómnia quæ audívi a
    Patre meo nota feci vobis.<br />Allelúia.
  </p>
</div>
<div class="latin hijo hijo_108" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dispono vobis, sicut disposuit mihi Pater meus regnum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">22, 24-30</span>
  </p>
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_110" ontouchend="cambialengua(this)">
  <p>In illo témpore:</p>
  <p>Facta est conténtio inter apostolos, quis eórum viderétur esse maior.</p>
  <p>
    Dixit autem eis: «Reges géntium dominántur eórum; et, qui potestátem habent
    super eos, benéfici vocántur. Vos autem non sic, sed qui maior est in vobis,
    fiat sicut iúnior; et, qui præcéssor est, sicut ministrátor. Nam quis maior
    est: qui recúmbit, an qui minístrat? Nonne qui recúmbit? Ego autem in médio
    vestrum sum, sicut qui minístrat.
  </p>
  <p>
    Vos autem estis, qui permansístis mecum in tentatiónibus meis; et ego
    dispóno vobis, sicut dispósuit mihi Pater meus regnum, ut edátis et bibátis
    super mensam meam in regno meo et sedeátis super thronos iudicántes duódecim
    tribus Israel».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_112" ontouchend="cambialengua(this)">
  <h2>Die 20 maii<br />S. Bernardini Senensis, presbyteri</h2>
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non est in alio aliquo salus.</p>
  <p class="Areadingfrom">
    Léctio Actuum Apostolórum<span class="alindcha">4, 8-12</span>
  </p>
  <p>In diébus illis:</p>
  <p>
    Replétus Spíritu Sancto, Petrus dixit: «Príncipes pópuli et senióres, si nos
    hódie diiudicámur in benefácto hóminis infírmi, in quo iste salvus factus
    est, notum sit ómnibus vobis et omni plebi Israel quia in nómine Iesu
    Christi Nazaréni, quem vos crucifixístis, quem Deus suscitávit a mórtuis, in
    hoc iste astat coram vobis sanus.
  </p>
  <p>
    Hic est lapis, qui reprobátus est a vobis ædificatóribus, qui factus est in
    caput ánguli. Et non est in álio áliquo salus, nec enim nomen áliud est sub
    cælo datum in homínibus, in quo opórtet nos salvos fíeri».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_115" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 8, 12</span>
  </p>
  <p class="PsalmAlleluiaVerse">
    Allelúia.<br />Ego sum lux mundi, dicit Dóminus;<br />qui séquitur me
    habébit lucem vitæ.<br />Allelúia.
  </p>
</div>
<div class="latin hijo hijo_116" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sequar te quocumque ieris.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">9, 57-62</span>
  </p>
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_118" ontouchend="cambialengua(this)">
  <p>In illo témpore:</p>
  <p>
    Eúntibus Iesu et discipulis suis in via, dixit quidam ad illum: «Sequar te,
    quocúmque íeris».
  </p>
  <p>
    Et ait illi Iesus: «Vulpes fóveas habent, et vólucres cæli nidos, Fílius
    autem hóminis non habet, ubi caput reclínet».
  </p>
  <p>Ait autem ad álterum: «Séquere me».</p>
  <p>
    Ille autem dixit: «Dómine, permítte mihi primum ire et sepelíre patrem
    meum».
  </p>
  <p>
    Dixítque ei Iesus: «Sine, ut mórtui sepéliant mórtuos suos; tu autem vade,
    annúntia regnum Dei».
  </p>
  <p>
    Et ait alter: «Sequar te, Dómine, sed primum permítte mihi renuntiáre his,
    qui domi sunt».
  </p>
  <p>
    Ait ad illum Iesus: «Nemo mittens manum suam in arátrum et aspíciens retro,
    aptus est regno Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_120" ontouchend="cambialengua(this)">
  <h2>
    Die 21 maii<br />Ss. Christophori Magallanes, presbyteri, et sociorum,
    martyrum
  </h2>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_140" ontouchend="cambialengua(this)">
  <h2>Die 22 maii<br />S. Ritæ de Cascia, religiosæ</h2>
</div>
<div class="latin hijo hijo_142" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Estote misericordes, sicut et Pater vester misericors est.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 27-38</span>
  </p>
</div>
<div class="latin hijo hijo_143" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_144" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vobis dico, qui audítis: Dilígite inimícos vestros, bene fácite his, qui
    vos odérunt; benedícite male dicéntibus vobis, oráte pro calumniántibus vos.
    Ei, qui te pércutit in maxíllam, præbe et álteram; et ab eo, qui aufert tibi
    vestiméntum, étiam túnicam noli prohibére. Omni peténti te tríbue; et ab eo,
    qui aufert, quæ tua sunt, ne répetas. Et prout vultis, ut fáciant vobis
    hómines, fácite illis simíliter.
  </p>
  <p>
    Et si dilígitis eos, qui vos díligunt, quæ vobis est grátia? Nam et
    peccatóres diligéntes se díligunt. Et si bene fecéritis his, qui vobis bene
    fáciunt, quæ vobis est grátia? Siquidem et peccatóres idem fáciunt. Et si
    mútuum dedéritis his, a quibus sperátis recípere, quæ vobis grátia est? Nam
    et peccatóres peccatóribus fenerántur, ut recípiant æquália.
  </p>
  <p>
    Verúmtamen dilígite inimícos vestros et bene fácite et mútuum date nihil
    desperántes; et erit merces vestra multa, et éritis fílii Altíssimi, quia
    ipse benígnus est super ingrátos et malos. Estóte misericórdes, sicut et
    Pater vester miséricors est.
  </p>
  <p>
    Et nolíte iudicáre et non iudicabímini; et nolíte condemnáre et non
    condemnabímini. Dimíttite et dimittémini; date, et dábitur vobis: mensúram
    bonam, confértam, coagitátam, supereffluéntem dabunt in sinum vestrum; eádem
    quippe mensúra, qua mensi fuéritis, remetiétur vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_147" ontouchend="cambialengua(this)">
  <h2>Die 25 maii<br />S. Bedæ Venerabilis, presbyteri et Ecclesiæ doctoris</h2>
</div>
<div class="latin hijo hijo_148" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nos autem sensum Christi habemus.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 10b-16</span>
  </p>
  <p>Fratres:</p>
  <p>
    Spíritus ómnia scrutátur, étiam profúnda Dei. Quis enim scit hóminum, quæ
    sint hóminis, nisi spíritus hóminis, qui in ipso est? Ita et, quæ Dei sunt,
    nemo cognóvit nisi Spíritus Dei. Nos autem non spíritum mundi accépimus, sed
    Spíritum, qui ex Deo est, ut sciámus, quæ a Deo donáta sunt nobis; quæ et
    lóquimur non in doctis humánæ sapiéntiæ sed in doctis Spíritus verbis,
    spiritálibus spiritália comparántes.
  </p>
  <p>
    Animális autem homo non pércipit, quæ sunt Spíritus Dei, stultítia enim sunt
    illi, et non potest intellégere, quia spiritáliter examinántur; spiritális
    autem iúdicat ómnia, et ipse a némine iudicátur. Quis enim cognóvit sensum
    Dómini, qui ínstruat eum? Nos autem sensum Christi habémus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_150" ontouchend="cambialengua(this)">
  <h2>Die 25 maii<br />S. Gregorii VII, papæ</h2>
</div>
<div class="latin hijo hijo_151" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Attendite vobis et universo gregi,<br />in quo vos Spiritus Sanctus posuit
    episcopos, pascere Ecclesiam Dei.
  </p>
  <p class="Areadingfrom">
    Léctio Actuum Apostolórum<span class="alindcha">20, 17-18a. 28-32. 36</span>
  </p>
  <p>In diébus illis:</p>
  <p>A Miléto mittens Ephesum convocávit Paulus presbýteros Ecclésiæ.</p>
  <p>
    Qui cum veníssent ad eum, dixit eis: «Atténdite vobis et univérso gregi, in
    quo vos Spíritus Sanctus pósuit epíscopos, páscere Ecclésiam Dei, quam
    acquisívit sánguine suo. Ego scio quóniam intrábunt post discessiónem meam
    lupi graves in vos non parcéntes gregi; et ex vobis ipsis exsúrgent viri
    loquéntes pervérsa, ut ábstrahant discípulos post se.
  </p>
  <p>
    Propter quod vigiláte, memória retinéntes quóniam per triénnium nocte et die
    non cessávi cum lácrimis monens unumquémque vestrum. Et nunc comméndo vos
    Deo et verbo grátiæ ipsíus, qui potens est ædificáre et dare hereditátem in
    sanctificátis ómnibus».
  </p>
  <p>Et cum hæc dixísset, pósitis génibus suis, cum ómnibus illis orávit.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_153" ontouchend="cambialengua(this)">
  <h2>Die 25 maii<br />S. Maríæ Magdalenæ de’ Pazzi, virginis</h2>
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui fecerit voluntatem Dei, hic frater meus et soror mea et mater est.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 31-35</span>
  </p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_157" ontouchend="cambialengua(this)">
  <p>In illo témpore:</p>
  <p>
    Venit mater Iesu et fratres eius, et foris stantes misérunt ad eum vocántes
    eum. Et sedébat circa eum turba, et dicunt ei: «Ecce mater tua et fratres
    tui et soróres tuæ foris quærunt te».
  </p>
  <p>
    Et respóndens eis ait: «Quæ est mater mea et fratres mei?». Et
    circumspíciens eos, qui in circúitu eius sedébant, ait: «Ecce mater mea et
    fratres mei. Qui enim fécerit voluntátem Dei, hic frater meus et soror mea
    et mater est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_159" ontouchend="cambialengua(this)">
  <h2>Die 26 maii<br />S. Philippi Neri, presbyteri</h2>
  <h3>Memoria</h3>
</div>
<div class="latin hijo hijo_161" ontouchend="cambialengua(this)">
  <h2>Die 27 maii<br />S. Augustini Cantuariensis, episcopi</h2>
</div>
<div class="latin hijo hijo_163" ontouchend="cambialengua(this)">
  <h2>Die 29 maii<br />S. Pauli VI, Papæ</h2>
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_171" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_172" ontouchend="cambialengua(this)">
  <h2>Die 31 maii<br />IN VISITATIONE BEATÆ MARIÆ VIRGINIS</h2>
  <h3>Festum</h3>
</div>
<div class="latin hijo hijo_173" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Rex Israel Dominus in medio tui.</p>
  <p class="Areadingfrom">
    Léctio libri Sophoníæ prophétæ<span class="alindcha">3, 14-18</span>
  </p>
  <p>
    Lauda, fília Sion; iubiláte, Israel! Lætáre et exsúlta in omni corde, fília
    Ierúsalem! Abstulit Dóminus iudícium tuum, avértit inimícos tuos; rex
    Israel, Dóminus, in médio tui, non timébis malum ultra.
  </p>
  <p>
    In die illa dicétur Ierúsalem: «Noli timére, Sion; ne dissolvántur manus
    tuæ! Dóminus Deus tuus in médio tui, fortis ipse salvábit; gaudébit super te
    in lætítia, commótus in dilectióne sua; exsultábit super te in laude sicut
    in die convéntus».
  </p>
  <p>«Auferam a te calamitátem, ut non ultra hábeas super ea oppróbrium».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_174" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Necessitatibus sanctorum communicantes, hospitalitatem sectantes.
  </p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">12, 9-16b</span>
  </p>
  <p>Fratres:</p>
  <p>
    Diléctio sine simulatióne. Odiéntes malum, adhæréntes bono; caritáte
    fraternitátis ínvicem diligéntes, honóre ínvicem præveniéntes, sollicitúdine
    non pigri, spíritu fervéntes, Dómino serviéntes, spe gaudéntes, in
    tribulatióne patiéntes, oratióni instántes, necessitátibus sanctórum
    communicántes, hospitalitátem sectántes.
  </p>
  <p>Benedícite persequéntibus; benedícite et nolíte maledícere!</p>
  <p>
    Gaudére cum gaudéntibus, flere cum fléntibus. Idípsum ínvicem sentiéntes,
    non alta sapiéntes, sed humílibus consentiéntes.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_175" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_176" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Is 12, 2-3. 4bcd. 5-6 (: 6b)</span>
  </p>
</div>
<div class="latin hijo hijo_177" ontouchend="cambialengua(this)">
  <span class="red">R/. </span>Magnus in médio tui Sanctus Israel.
</div>
<div class="latin hijo hijo_178" ontouchend="cambialengua(this)">
  «Ecce Deus salútis meæ;<br />fiduciáliter agam et non timébo,<br />quia
  fortitúdo mea et laus mea Dóminus,<br />et factus est mihi in salútem».<br />Et
  hauriétis aquas in gáudio de fóntibus salútis.
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Magnus in médio tui Sanctus Israel.
</div>
<div class="latin hijo hijo_180" ontouchend="cambialengua(this)">
  «Confitémini Dómino et invocáte nomen eius,<br />notas fácite in pópulis
  adinventiónes eius;<br />mementóte quóniam excélsum est nomen eius.
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Magnus in médio tui Sanctus Israel.
</div>
<div class="latin hijo hijo_182" ontouchend="cambialengua(this)">
  Cantáte Dómino, quóniam magnífice fecit;<br />notum sit hoc in univérsa
  terra.<br />Exsúlta et lauda, quæ hábitas in Sion,<br />quia magnus in médio
  tui Sanctus Israel».
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Magnus in médio tui Sanctus Israel.
</div>
<div class="latin hijo hijo_184" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Lc 1, 45</span>
  </p>
  <p class="PsalmAlleluiaVerse">
    Allelúia.<br />Beáta es, Virgo María, quæ credidísti,<br />quóniam
    perficiéntur ea quæ dicta sunt tibi a Dómino.<br />Allelúia.
  </p>
</div>
<div class="latin hijo hijo_185" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Unde hoc mihi ut veniat mater Domini mei ad me?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">1, 39-56</span>
  </p>
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_187" ontouchend="cambialengua(this)">
  <p>
    Exsúrgens María in diébus illis ábiit in montána cum festinatióne in
    civitátem Iudæ et intrávit in domum Zacharíæ et salutávit Elísabeth.
  </p>
  <p>
    Et factum est, ut audívit salutatiónem Maríæ Elísabeth, exsultávit infans in
    útero eius, et repléta est Spíritu Sancto Elísabeth et exclamávit voce magna
    et dixit:
  </p>
  <p>
    «Benedícta tu inter mulíeres, et benedíctus fructus ventris tui. Et unde hoc
    mihi, ut véniat mater Dómini mei ad me? Ecce enim ut facta est vox
    salutatiónis tuæ in áuribus meis, exsultávit in gáudio infans in útero meo.
    Et beáta, quæ crédidit, quóniam perficiéntur ea, quæ dicta sunt ei a
    Dómino».
  </p>
  <p>Et ait María:</p>
  <p>
    «Magníficat ánima mea Dóminum, et exsultávit spíritus meus in Deo salvatóre
    meo, quia respéxit humilitátem ancíllæ suæ. Ecce enim ex hoc beátam me
    dicent omnes generatiónes, quia fecit mihi magna, qui potens est, et sanctum
    nomen eius, et misericórdia eius in progénies et progénies timéntibus eum.
  </p>
  <p>
    Fecit poténtiam in bráchio suo, dispérsit supérbos mente cordis sui;
    depósuit poténtes de sede et exaltávit húmiles; esuriéntes implévit bonis et
    dívites dimísit inánes.
  </p>
  <p>
    Suscépit Israel púerum suum, recordátus misericórdiæ, sicut locútus est ad
    patres nostros, Abraham et sémini eius in sǽcula».
  </p>
  <p>
    Mansit autem María cum illa quasi ménsibus tribus et revérsa est in domum
    suam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_189" ontouchend="cambialengua(this)">
  <h2>
    Sabbato post Dominicam secundam post Pentecosten<br />Immaculati Cordis
    beatæ Maríæ Virginis
  </h2>
  <h3>Memoria</h3>
</div>
<div class="latin hijo hijo_191" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">1 Sam 2, 1. 4-5. 6-7. 8abcd (: cf. 1a)</span>
  </p>
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_193" ontouchend="cambialengua(this)">
  Exsultávit cor meum in Dómino,<br />exaltátum est cornu meum in Deo meo;<br />dilatátum
  est os meum super inimícos meos,<br />quóniam lætáta sum in salutári tuo.
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_195" ontouchend="cambialengua(this)">
  Arcus fórtium confráctus est,<br />et infírmi accíncti sunt róbore.<br />Saturáti
  prius pro pane se locavérunt,<br />et famélici non eguérunt ámplius.<br />Stérilis
  péperit plúrimos,<br />et, quæ multos habébat fílios, emárcuit.
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_197" ontouchend="cambialengua(this)">
  Dóminus mortíficat et vivíficat,<br />dedúcit ad inférnum et redúcit.<br />Dóminus
  páuperem facit et ditat,<br />humíliat et súblevat.
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_199" ontouchend="cambialengua(this)">
  Súscitat de púlvere egénum<br />et de stércore élevat páuperem,<br />ut sédeat
  cum princípibus<br />et sólium glóriæ téneat.
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_201" ontouchend="cambialengua(this)">
  <p class="ReadingGospelTitle">
    Alleluia<span class="alindcha">Cf. Lc 2, 19</span>
  </p>
  <p class="PsalmAlleluiaVerse">
    Allelúia.<br />Beáta Virgo María, quæ conservábat verbum Dei,<br />cónferens
    in corde suo.<br />Allelúia.
  </p>
</div>
<div class="latin hijo hijo_202" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Conservabat omnia verba in corde suo.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 41-51</span>
  </p>
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_204" ontouchend="cambialengua(this)">
  <p>Ibant paréntes Iesu per omnes annos in Ierúsalem in die festo Paschæ.</p>
  <p>
    Et cum factus esset annórum duódecim, ascendéntibus illis secúndum
    consuetúdinem diéi festi, consummatísque diébus, cum redírent, remánsit puer
    Iesus in Ierúsalem, et non cognovérunt paréntes eius. Existimántes autem
    illum esse in comitátu, venérunt iter diéi et requirébant eum inter cognátos
    et notos; et non inveniéntes regréssi sunt in Ierúsalem requiréntes eum. Et
    factum est, post tríduum invenérunt illum in templo sedéntem in médio
    doctórum, audiéntem illos et interrogántem eos; stupébant autem omnes, qui
    eum audiébant, super prudéntia et respónsis eius. Et vidéntes eum admiráti
    sunt, et dixit Mater eius ad illum: «Fili, quid fecísti nobis sic? Ecce
    pater tuus et ego doléntes quærebámus te». Et ait ad illos: «Quid est quod
    me quærebátis? Nesciebátis quia in his, quæ Patris mei sunt, opórtet me
    esse?». Et ipsi non intellexérunt verbum, quod locútus est ad illos.
  </p>
  <p>
    Et descéndit cum eis et venit Názareth et erat súbditus illis. Et mater eius
    conservábat ómnia verba in corde suo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_205" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_220" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_234" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_236" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_237" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_248" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_250" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_251" ontouchend="cambialengua(this)">
  <h2>Feria II post Dominicam Pentecostes</h2>
</div>
<div class="latin hijo hijo_252" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio Actuum Apostolórum<span class="alindcha">10, 34–35. 42–48a</span>
  </p>
  <p class="Incipit-oneline">
    Apériens autem Petrus os dixit:<br />«In veritáte compério quóniam non est
    personárum accéptor Deus, sed in omni gente, qui timet eum et operátur
    iustítiam, accéptus est illi.<br />Et præcépit nobis prædicáre pópulo et
    testificári quia ipse est, qui constitútus est a Deo iudex vivórum et
    mortuórum.<br />Huic omnes Prophétæ testimónium pérhibent remissiónem
    peccatórum accípere per nomen eius omnes, qui credunt in eum».<br />Adhuc
    loquénte Petro, cécidit Spíritus Sanctus super omnes, qui audiébant verbum.
    Et obstupuérunt, qui ex circumcisióne fidéles, qui vénerant cum Petro, quia
    et in natiónes grátia Spíritus Sancti effúsa est; audiébant enim illos
    loquéntes línguis et magnificántes Deum.<br />Tunc respóndit Petrus:
    «Numquid aquam quis prohibére potest, ut non baptizéntur hi, qui Spíritum
    Sanctum accepérunt sicut et nos?». Et iussit eos in nómine Iesu Christi
    baptizári.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_253" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio libri Ezechiélis Prophétæ<span class="alindcha">Ez 36, 16-28</span>
  </p>
  <p class="Incipit-oneline">
    Factum est verbum Dómini ad me dicens:<br />«Fili hóminis, domus Israel
    habitavérunt in humo sua et polluérunt eam in viis suis et in opéribus suis.
    Et effúdi indignatiónem meam super eos pro sánguine, quem fudérunt super
    terram, et in idólis suis polluérunt eam. Et dispérsi eos in gentes, et
    ventiláti sunt in terras; iuxta vias eórum et iuxta ópera eórum iudicávi
    eos. Et ingréssi sunt ad gentes, ad quas introiérunt, et polluérunt nomen
    sanctum meum, cum dicerétur de eis: «Pópulus Dómini iste est, et de terra
    eius egréssi sunt». Et pepérci nómini meo sancto, quod pollúerat domus
    Israel in géntibus, ad quas ingréssi sunt.<br />Idcírco dices dómui Israel:
    Hæc dicit Dóminus Deus: Non propter vos ego fáciam, domus Israel, sed
    propter nomen sanctum meum, quod polluístis in géntibus, ad quas intrástis;
    et sanctificábo nomen meum magnum, quod pollútum est inter gentes, quod
    polluístis in médio eárum, ut sciant gentes quia ego Dóminus, ait Dóminus
    Deus, cum sanctificátus fúero in vobis coram eis.<br />Tollam quippe vos de
    géntibus et congregábo vos de univérsis terris et addúcam vos in terram
    vestram; et effúndam super vos aquam mundam, et mundabímini ab ómnibus
    inquinaméntis vestris, et ab univérsis idólis vestris mundábo vos.<br />Et
    dabo vobis cor novum et spíritum novum ponam in médio vestri et áuferam cor
    lapídeum de carne vestra et dabo vobis cor cárneum; et spíritum meum ponam
    in médio vestri et fáciam, ut in præcéptis meis ambulétis et iudícia mea
    custodiátis et operémini. Et habitábitis in terra, quam dedi pátribus
    vestris, et éritis mihi in pópulum, et ego ero vobis in Deum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_254" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_255" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 116, 1-2</span>
  </p>
</div>
<div class="latin hijo hijo_256" ontouchend="cambialengua(this)">
  <span class="red">R/. </span>Éritis mihi testes usque ad últimum terræ.<br /><span
    class="red">vel
  </span>
  Allelúia.
</div>
<div class="latin hijo hijo_257" ontouchend="cambialengua(this)">
  Laudáte Dóminum, omnes gentes,<br />collaudate eum, omnes pópuli.<br />Quóniam
  confirmáta est super nos misericórdia eius,<br />et véritas Dómini manet in
  ætérnum.
</div>
<div class="latin hijo hijo_258" ontouchend="cambialengua(this)">
  <span class="red">R/. </span>Éritis mihi testes usque ad últimum terræ.<br /><span
    class="red">vel
  </span>
  Allelúia.
</div>
<div class="latin hijo hijo_259" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary"></p>
  <p class="Areadingfrom">
    Léctio Epístolæ beáti Pauli apóstoli ad Ephésios<span class="alindcha">4, 1b-6</span>
  </p>
  <p class="Incipit-oneline">
    Fratres:<br />Óbsecro vos, ut digne ambulétis vocatióne, qua vocáti estis,
    cum omni humilitáte et mansuetúdine, cum longanimitáte, supportántes ínvicem
    in caritáte, sollíciti serváre unitátem spíritus in vínculo pacis; unum
    corpus et unus Spíritus, sicut et vocáti estis in una spe vocatiónis vestræ;
    unus Dóminus, una fides, unum baptísma; unus Deus et Pater ómnium, qui super
    omnes et per ómnia et in ómnibus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_260" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_261" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Veni, Sancte Spíritus, reple tuórum corda fidélium; et tui
    amóris in eis ignem accénde.<br />Allelúia.
  </p>
</div>
<div class="latin hijo hijo_262" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">15, 26 - 16, 3. 12-15</span>
  </p>
</div>
<div class="latin hijo hijo_263" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_264" ontouchend="cambialengua(this)">
  <p>
    In illo témpore: Dixit Iesus discípulis suis:<br />«Cum autem vénerit
    Paráclitus, quem ego mittam vobis a Patre, Spíritum veritátis, qui a Patre
    procédit, ille testimónium perhibébit de me; sed et vos testimónium
    perhibétis, quia ab inítio mecum estis.<br />Hæc locútus sum vobis, ut non
    scandalizémini. Absque synagógis fácient vos; sed venit hora, ut omnis, qui
    intérficit vos, arbitrétur obséquium se præstáre Deo. Et hæc fácient, quia
    non novérunt Patrem neque me.<br />Adhuc multa hábeo vobis dícere, sed non
    potéstis portáre modo. Cum autem vénerit ille, Spíritus veritátis, dedúcet
    vos in omnem veritátem; non enim loquétur a semetípso, sed quæcúmque áudiet,
    loquétur et, quæ ventúra sunt, annuntiábit vobis. Ille me clarificábit, quia
    de meo accípiet et annuntiábit vobis.<br />Ómnia, quæcúmque habet Pater, mea
    sunt; proptérea dixi quia de meo áccipit et annuntiábit vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_265" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_266" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio Actuum Apostolórum<span class="alindcha">8, 1b. 4. 14-17</span>
  </p>
  <p class="Incipit-oneline">
    Facta est in illa die persecútio magna in Ecclésiam, quæ erat Hierosólymis;
    et omnes dispérsi sunt per regiónes Iudǽæ et Samaríæ præter apóstolos.<br />Ígitur
    qui dispérsi erant, pertransiérunt evangelizántes verbum.<br />Cum autem
    audíssent apóstoli, qui erant Hierosólymis, quia recépit Samaría verbum Dei,
    misérunt ad illos Petrum et Ioánnem; qui cum descendíssent, oravérunt pro
    ipsis, ut accíperent Spíritum Sanctum: nondum enim super quemquam illórum
    vénerat, sed baptizáti tantum erant in nómine Dómini Iesu. Tunc imposuérunt
    manus super illos, et accipiébant Spiritum Sanctum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_267" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio libri Ezechiélis Prophétæ<span class="alindcha">Ez 37, 1-14</span>
  </p>
  <p class="Incipit-oneline">
    Facta est super me manus Dómini et edúxit me in spíritu Dómini et pósuit me
    in médio campi, qui erat plenus óssibus, et circumdúxit me per ea in gyro:
    erant autem multa valde super fáciem campi siccáque veheménter.<br />Et
    dixit ad me: «Fili hóminis, putásne vivent ossa ista?». Et dixi: «Dómine, tu
    nosti».<br />Et dixit ad me: «Vaticináre super ossa ista et dices eis: Ossa
    árida, audíte verbum Dómini. Hæc dicit Dóminus Deus óssibus his: Ecce ego
    intromíttam in vos spíritum, et vivétis, et dabo super vos nervos et
    succréscere fáciam super vos carnes et superexténdam in vobis cutem et dabo
    vobis spíritum, et vivétis et sciétis quia ego Dóminus».<br />Et prophetávi,
    sicut præcéperat mihi. Factus est autem sónitus, prophetánte me, et ecce
    commótio; et accessérunt ossa ad ossa, unumquódque ad iunctúram suam. Et
    vidi: et ecce super ea nervi et carnes ascendérunt, et exténta est in eis
    cutis désuper, sed spíritum non habébant.<br />Et dixit ad me: «Vaticináre
    ad spíritum; vaticináre, fili hóminis, et dices ad spíritum: Hæc dicit
    Dóminus Deus: A quáttuor ventis veni, spíritus, et insúffla super
    interféctos istos, ut revivíscant».<br />Et prophetávi, sicut præcéperat
    mihi, et ingréssus est in ea spíritus; et vixérunt steterúntque super pedes
    suos, exércitus grandis nimis valde.<br />Et dixit ad me: «Fili hóminis,
    ossa hæc univérsa domus Israel est. Ipsi dicunt: „Aruérunt ossa nostra, et
    périit spes nostra, et abscíssi sumus”. Proptérea vaticináre et dices ad
    eos: Hæc dicit Dóminus Deus:<br />Ecce ego apériam túmulos vestros et edúcam
    vos de sepúlcris vestris, pópulus meus, et indúcam vos in terram Ísrael; et
    sciétis quia ego Dóminus, cum aperúero sepúlcra vestra et edúxero vos de
    túmulis vestris, pópulus meus. Et dabo spíritum meum in vobis, et vivétis,
    et collocábo vos super humum vestram, et sciétis quia ego Dóminus. Locútus
    sum et fácio», ait Dóminus Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_268" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_269" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 21, 23-24. 26-27. 28 et 31b-32</span>
  </p>
</div>
<div class="latin hijo hijo_270" ontouchend="cambialengua(this)">
  <span class="red">R/. </span>Narrábo nomen tuum frátribus meis.<br /><span
    class="red">vel
  </span>
  Allelúia.
</div>
<div class="latin hijo hijo_271" ontouchend="cambialengua(this)">
  Narrábo nomen tuum frátribus meis,<br />in médio ecclésiæ laudábo te.<br />Qui
  timétis Dóminum, laudáte eum;<br />univérsum semen Iacob, glorificáte eum.<br />Métuat
  eum omne semen Ísrael.
</div>
<div class="latin hijo hijo_272" ontouchend="cambialengua(this)">
  <span class="red">R/. </span>Narrábo nomen tuum frátribus meis.<br /><span
    class="red">vel
  </span>
  Allelúia.
</div>
<div class="latin hijo hijo_273" ontouchend="cambialengua(this)">
  Vota mea reddam in conspéctu timéntium eum.<br />Edent páuperes, et
  saturabúntur,<br />et laudábunt Dóminum qui requírunt eum:<br />«Vivant corda
  eórum in sǽculum sǽculi».
</div>
<div class="latin hijo hijo_274" ontouchend="cambialengua(this)">
  <span class="red">R/. </span>Narrábo nomen tuum frátribus meis.<br /><span
    class="red">vel
  </span>
  Allelúia.
</div>
<div class="latin hijo hijo_275" ontouchend="cambialengua(this)">
  Reminiscéntur et converténtur ad Dóminum univérsi fines terræ,<br />et
  adorábunt in conspéctu eius univérsæ famíliæ géntium.<br />Narrábitur de
  Dómino generatióni ventúræ,<br />et annuntiábunt iustítiam eius pópulo qui
  nascétur:<br />«Hæc fecit Dóminus».
</div>
<div class="latin hijo hijo_276" ontouchend="cambialengua(this)">
  <span class="red">R/. </span>Narrábo nomen tuum frátribus meis.<br /><span
    class="red">vel
  </span>
  Allelúia.
</div>
<div class="latin hijo hijo_277" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary"></p>
  <p class="Areadingfrom">
    Léctio Epístolæ beáti Pauli apóstoli ad Ephésios<span class="alindcha">1, 3a. 4a. 13-19a</span>
  </p>
  <p class="Incipit-oneline">
    Benedíctus Deus et Pater Dómini nostri Iesu Christi, qui elégit nos in ipso
    ante mundi constitutiónem.<br />In quo et vos cum audissétis verbum
    veritátis, Evangélium salútis vestræ, in quo et credéntes signáti estis
    Spíritu promissiónis Sancto, qui est árrabo hereditátis nostræ in
    redemptiónem acquisitiónis, in laudem glóriæ ipsíus.<br />Proptérea et ego
    áudiens fidem vestram, quæ est in Dómino Iesu, et dilectiónem in omnes
    sanctos, non cesso grátias agens pro vobis memóriam fáciens in oratiónibus
    meis, ut Deus Dómini nostri Iesu Christi, Pater glóriæ, det vobis Spíritum
    sapiéntiæ et revelatiónis in agnitióne eius, illuminátos óculos cordis
    vestri, ut sciátis quæ sit spes vocatiónis eius, quæ divítiæ glóriæ
    hereditátis eius in sanctis, et quæ sit superéminens magnitúdo virtútis eius
    in nos.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_278" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_279" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Veni, Sancte Spíritus, reple tuórum corda fidélium; et tui
    amóris in eis ignem accénde.<br />Allelúia.
  </p>
</div>
<div class="latin hijo hijo_280" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">10, 21-24</span>
  </p>
</div>
<div class="latin hijo hijo_281" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_282" ontouchend="cambialengua(this)">
  <p>
    In illa hora exsultávit Iesus Spíritu Sancto et dixit:<br />«Confíteor tibi,
    Pater, Dómine cæli et terræ, quod abscondísti hæc a sapiéntibus et
    prudéntibus et revelásti ea párvulis; étiam, Pater, quia sic plácuit ante
    te. Ómnia mihi trádita sunt a Patre meo; et nemo scit qui sit Fílius, nisi
    Pater, et qui sit Pater, nisi Fílius et cui volúerit Fílius reveláre».<br />Et
    convérsus ad discípulos seórsum dixit: «Beáti óculi, qui vident, quæ
    vidétis. Dico enim vobis: Multi prophétæ et reges voluérunt vidére, quæ vos
    vidétis, et non vidérunt, et audíre, quæ audítis, et non audiérunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_283" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_284" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio Actuum Apostolórum<span class="alindcha">19, 1b-6a</span>
  </p>
  <p class="Incipit-oneline">
    Factum est, ut Paulus veníret Ephesum et inveníret quosdam discípulos;
    dixítque ad eos: «Si Spíritum Sanctum accepístis credéntes?».<br />At illi
    ad eum: «Sed neque, si Spíritus Sanctus est, audívimus». Ille vero ait: «In
    quo ergo baptizáti estis?». Qui dixérunt: «In Ioánnis baptísmate».<br />Dixit
    autem Paulus: «Ioánnes baptizávit baptísma pæniténtiæ, pópulo dicens in eum,
    qui ventúrus esset post ipsum ut créderent, hoc est in Iesum».<br />His
    audítis, baptizáti sunt in nómine Dómini Iesu; et cum imposuísset illis
    manus Paulus, venit Spíritus Sanctus super eos.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_285" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary"></p>
  <p class="Areadingfrom">
    Léctio libri Ioélis Prophétæ<span class="alindcha">Ioel 3, 1-5</span>
  </p>
  <p class="Incipit-oneline">
    Hæc dicit Dóminus:<br />«Effúndam spíritum meum super omnem carnem, et
    prophetábunt fílii vestri et fíliæ vestræ, senes vestri sómnia somniábunt,
    et iúvenes vestri visiónes vidébunt; sed et super servos meos et ancíllas in
    diébus illis effúndam spíritum meum.<br />Et dabo prodígia in cælo et in
    terra, sánguinem et ignem et colúmnas fumi; sol convertétur in ténebras, et
    luna in sánguinem, ántequam véniat dies Dómini magnus et horríbilis.<br />Et
    erit: omnis, qui invocáverit nomen Dómini, salvus erit, quia in monte Sion
    et in Ierúsalem erit salvátio, sicut dixit Dóminus, et in resíduis, quos
    Dóminus vocáverit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_286" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_287" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 2-3. 4-5. 8-9. 10-11. 15-16</span>
  </p>
</div>
<div class="latin hijo hijo_288" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_289" ontouchend="cambialengua(this)">
  Per síngulos dies benedícam tibi,<br />et laudábo nomen tuum in sǽculum
  sǽculi.<br />Magnus Dóminus et laudábilis nimis,<br />et magnitúdinis eius non
  est investigátio.
</div>
<div class="latin hijo hijo_290" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_291" ontouchend="cambialengua(this)">
  Generátio generatióni laudábit ópera tua,<br />et poténtiam tuam
  pronuntiábunt.<br />Magnificéntiam glóriæ maiestátis tuæ loquéntur,<br />et
  mirabília tua enarrábunt.
</div>
<div class="latin hijo hijo_292" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_293" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Suávis
  Dóminus univérsis,<br />et miseratiónes eius super ómnia ópera eius.
</div>
<div class="latin hijo hijo_294" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_295" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_296" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_297" ontouchend="cambialengua(this)">
  Óculi ómnium in te sperant,<br />et tu das illis escam in témpore
  opportúno.<br />Áperis tu manum tuam,<br />et imples omne ánimal in
  beneplácito.
</div>
<div class="latin hijo hijo_298" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.<br /><span
    class="red">vel </span>Allelúia.
</div>
<div class="latin hijo hijo_299" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary"></p>
  <p class="Areadingfrom">
    Léctio Epístolæ beáti Pauli apóstoli ad Romános<span class="alindcha">8, 14-17</span>
  </p>
  <p class="Incipit-oneline">
    Fratres:<br />Quicúmque enim Spíritu Dei agúntur, hi fílii Dei sunt. Non
    enim accepístis spíritum servitútis íterum in timórem, sed accepístis
    Spíritum adoptiónis filiórum, in quo clamámus: «Abba, Pater!». Ipse Spíritus
    testimónium reddit una cum spíritu nostro, quod sumus fílii Dei. Si autem
    fílii, et herédes: herédes quidem Dei, coherédes autem Christi, si tamen
    compátimur, ut et conglorificémur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_300" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_301" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Veni, Sancte Spíritus, reple tuórum corda fidélium; et tui
    amóris in eis ignem accénde.<br />Allelúia.
  </p>
</div>
<div class="latin hijo hijo_302" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">3, 16-21</span>
  </p>
</div>
<div class="latin hijo hijo_303" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_304" ontouchend="cambialengua(this)">
  <p>
    Sic diléxit Deus mundum, ut Fílium suum unigénitum daret, ut omnis, qui
    credit in eum, non péreat, sed hábeat vitam ætérnam. Non enim misit Deus
    Fílium in mundum, ut iúdicet mundum, sed ut salvétur mundus per ipsum. Qui
    credit in eum, non iudicátur; qui autem non credit, iam iudicátus est, quia
    non crédidit in nomen Unigéniti Fílii Dei.<br />Hoc est autem iudícium: Lux
    venit in mundum, et dilexérunt hómines magis ténebras quam lucem; erant enim
    eórum mala ópera. Ómnis enim, qui mala agit, odit lucem et non venit ad
    lucem, ut non arguántur ópera eius; qui autem facit veritátem, venit ad
    lucem, ut manifesténtur eius ópera, quia in Deo sunt facta.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_305" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_306" ontouchend="cambialengua(this)">
  <h2>Feria II post Pentecosten<br />Beatæ Mariæ Virginis, Ecclesiæ Matris</h2>
  <h3>Memoria</h3>
  <div style="font-style: italic"></div>
  <div><span class="red"></span></div>
</div>
<div class="latin hijo hijo_308" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 86, 1-2. 3 et 5. 6-7 (R/.: 3)</span>
  </p>
</div>
<div class="latin hijo hijo_309" ontouchend="cambialengua(this)">
  <span class="red">R/. </span>Gloriósa dicta sunt de te, cívitas Dei!
</div>
<div class="latin hijo hijo_310" ontouchend="cambialengua(this)">
  Fundaménta eius in móntibus sanctis;<br />díligit Dóminus portas Sion<br />super
  ómnia tabernácula Iacob.<br />
</div>
<div class="latin hijo hijo_311" ontouchend="cambialengua(this)">
  <span class="red">R/. </span>Gloriósa dicta sunt de te, cívitas Dei!
</div>
<div class="latin hijo hijo_312" ontouchend="cambialengua(this)">
  Gloriósa dicta sunt de te, cívitas Dei.<br />Et de Sion dicétur: «Hic et ille
  natus est in ea,<br />et ipse firmávit eam Altíssimus».
</div>
<div class="latin hijo hijo_313" ontouchend="cambialengua(this)">
  <span class="red">R/. </span>Gloriósa dicta sunt de te, cívitas Dei!
</div>
<div class="latin hijo hijo_314" ontouchend="cambialengua(this)">
  Dóminus réferet in librum populórum:<br />«Hi nati sunt illic».<br />Et
  cantant sicut choros ducéntes:<br />«Omnes fontes mei in te».
</div>
<div class="latin hijo hijo_315" ontouchend="cambialengua(this)">
  <span class="red">R/. </span>Gloriósa dicta sunt de te, cívitas Dei!
</div>
<div class="latin hijo hijo_316" ontouchend="cambialengua(this)">
  <p class="PsalmAlleluiaTitle">Alleluia</p>
  <p class="PsalmAlleluiaVerse">
    Allelúia.<br />O felix Virgo, quæ Dóminum genuísti;<br />o beáta Mater
    Ecclésiæ,<br />quæ in nobis foves Spíritum<br />Fílii tui Iesu Christi!<br />Allelúia.
  </p>
</div>
<div class="latin hijo hijo_317" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ecce filius tuus. Ecce mater tua.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">19, 25-34</span>
  </p>
</div>
<div class="latin hijo hijo_318" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_319" ontouchend="cambialengua(this)">
  <p>
    Stabant iuxta crucem Iesu mater eius et soror matris eius, María Cléopæ, et
    María Magdaléne.
  </p>
  <p>
    Cum vidísset ergo Iesus matrem et discípulum stantem, quem diligébat, dicit
    matri:
  </p>
  <p>«Múlier, ecce fílius tuus».</p>
  <p>Deínde dicit discípulo:</p>
  <p>«Ecce mater tua».</p>
  <p>
    Et ex illa hora accépit eam discípulus in sua. Post hoc sciens Iesus quia
    iam ómnia consummáta sunt, ut consummarétur Scriptúra, dicit: «Sítio». Vas
    pósitum erat acéto plenum; spóngiam ergo plenam acéto hyssópo
    circumponéntes, obtulérunt ori eius. Cum ergo accepísset acétum, Iesus
    dixit: «Consummátum est!». Et inclináto cápite trádidit spíritum.
  </p>
  <p>
    Iudǽi ergo, quóniam Parascéve erat, ut non remanérent in cruce córpora
    sábbato, erat enim magnus dies illíus sábbati, rogavérunt Pilátum, ut
    frangeréntur eórum crura, et tolleréntur. Venérunt ergo mílites et primi
    quidem fregérunt crura et alteríus, qui crucifíxus est cum eo; ad Iesum
    autem cum veníssent, ut vidérunt eum iam mórtuum, non fregérunt eius crura,
    sed unus mílitum láncea latus eius apéruit, et contínuo exívit sanguis et
    aqua.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_320" ontouchend="cambialengua(this)">
  <span class="red">R/. </span>Laus tibi, Christe.
</div>
