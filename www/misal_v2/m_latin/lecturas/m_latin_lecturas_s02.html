<div class="latin hijo hijo_1" ontouchend="cambialengua(this)">
  <h2>
    Hebdomada Sancta<br />SACRUM TRIDUUM PASCHALE<br />FERIA VI IN PASSIONE
    DOMINI
  </h2>
  <h3></h3>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">
    Ipse vulnerátus est propter iniquitátes nostras (Quartus cantus Servi
    Domini)
  </p>
  <p class="Areadingfrom">
    Léctio libri Isaíæ prophétæ<span class="alindcha">52, 13-15; 53, 1-12</span>
  </p>
  <p class="Incipit-oneline">
    Ecce próspere aget servus meus; exaltábitur et elevábitur et sublímis erit
    valde. Sicut obstupuérunt super eum multi, sic defórmis erat, quasi non
    esset hóminis spécies eius, filiórum hóminis aspéctus eius, sic dispérget
    gentes multas. Super ipsum continébunt reges os suum, quia, quæ non sunt
    narráta eis, vidérunt et, quæ non audiérunt, contempláti sunt.
  </p>
  <p class="plectura">
    «Quis crédidit audítui nostro, et bráchium Dómini cui revelátum est? Et
    ascéndit sicut virgúltum coram eo et sicut radix de terra sitiénti. Non erat
    spécies ei neque decor, ut aspicerémus eum, et non erat aspéctus, ut
    desiderarémus eum. Despéctus erat et novíssimus virórum, vir dolórum et
    sciens infirmitátem, et quasi abscondebámus vultum coram eo; despéctus, unde
    nec reputabámus eum.
  </p>
  <p class="plectura">
    Vere languóres nostros ipse tulit et dolóres nostros ipse portávit; et nos
    putávimus eum quasi plagátum, percússum a Deo et humiliátum. Ipse autem
    vulnerátus est propter iniquitátes nostras, attrítus est propter scélera
    nostra; disciplína pacis nostræ super eum, et livóre eius sanáti sumus.
    Omnes nos quasi oves errávimus, unusquísque in viam suam declinávit; et
    pósuit Dóminus in eo iniquitátem ómnium nostrum».
  </p>
  <p class="plectura">
    Afflíctus est et ipse subiécit se et non apéruit os suum; sicut agnus, qui
    ad occisiónem dúcitur, et quasi ovis, quæ coram tondéntibus se obmútuit et
    non apéruit os suum. Angústia et iudício sublátus est. De generatióne eius
    quis curábit? Quia abscíssus est de terra vivéntium; propter scelus pópuli
    mei percússus est ad mortem. Et posuérunt sepúlcrum eius cum ímpiis, cum
    divítibus túmulum eius, eo quod iniquitátem non fécerit, neque dolus fúerit
    in ore eius.
  </p>
  <p class="plectura">
    Et Dóminus vóluit contérere eum infirmitáte. Si posúerit in piáculum ánimam
    suam, vidébit semen longǽvum, et volúntas Dómini in manu eius prosperábitur.
    Propter labórem ánimæ eius vidébit lucem, saturábitur in sciéntia sua.
    Iustificábit iustus servus meus multos et iniquitátes eórum ipse portábit.
  </p>
  <p class="plectura">
    Ideo dispértiam ei multos, et cum fórtibus dívidet spólia, pro eo quod
    trádidit in mortem ánimam suam et cum scelerátis reputátus est; et ipse
    peccátum multórum tulit et pro transgressóribus rogat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 31, 2.6.12-13.15-16.17 et 25</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Pater, in manus tuas comméndo spíritum meum.
</div>
<div class="latin hijo hijo_6" ontouchend="cambialengua(this)">
  In te, Dómine, sperávi, non confúndar in ætérnum;<br />in iustítia tua líbera
  me.<br />In manus tuas comméndo spíritum meum;<br />redemísti me, Dómine, Deus
  veritátis.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Pater, in manus tuas comméndo spíritum meum.
</div>
<div class="latin hijo hijo_8" ontouchend="cambialengua(this)">
  Apud omnes inimícos meos factus sum oppróbrium<br />et vicínis meis valde et
  timor notis meis:<br />qui vidébant me foras, fugiébant a me.<br />Oblivióni a
  corde datus sum tamquam mórtuus;<br />factus sum tamquam vas pérditum.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Pater, in manus tuas comméndo spíritum meum.
</div>
<div class="latin hijo hijo_10" ontouchend="cambialengua(this)">
  Ego autem in te sperávi, Dómine;<br />dixi: «Deus meus es tu,<br />in mánibus
  tuis sortes meæ».<br />Eripe me de manu inimicórum meórum<br />et a
  persequéntibus me.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Pater, in manus tuas comméndo spíritum meum.
</div>
<div class="latin hijo hijo_12" ontouchend="cambialengua(this)">
  Illústra fáciem tuam super servum tuum,<br />salvum me fac in misericórdia
  tua.<br />Viríliter ágite, et confortétur cor vestrum,<br />omnes, qui
  sperátis in Dómino.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Pater, in manus tuas comméndo spíritum meum.
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Didicit obœdientiam et factus est ómnibus obœdiéntibus auctor salutis æternæ
  </p>
  <p class="Areadingfrom">
    Léctio Epístolæ ad Hebrǽos<span class="alindcha">4, 14-16; 5, 7-9</span>
  </p>
  <p class="Incipit-oneline">Fratres:</p>
  <p class="plectura">
    Habéntes pontíficem magnum, qui penetrávit cælos, Iesum Fílium Dei, teneámus
    confessiónem. Non enim habémus pontíficem, qui non possit cómpati
    infirmitátibus nostris, tentátum autem per ómnia secúndum similitúdinem
    absque peccáto; adeámus ergo cum fidúcia ad thronum grátiæ, ut misericórdiam
    consequámur et grátiam inveniámus in auxílium opportúnum.
  </p>
  <p>
    Christus enim in diébus carnis suæ, preces supplicationésque ad eum, qui
    possit salvum illum a morte fácere, cum clamóre válido et lácrimis ófferens
    et exaudítus pro sua reveréntia, et quidem cum esset Fílius, dídicit ex his,
    quæ passus est, obœdiéntiam; et, consummátus, factus est ómnibus
    obœdiéntibus sibi auctor salútis ætérnæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_17" ontouchend="cambialengua(this)">
  <p class="PsalmAlleluiaTitle">Versus ante Evangelium</p>
  <p class="PsalmAlleluiaVerse">
    Christus factus est pro nobis oboédiens usque ad mortem, mortem autem
    crucis. Propter quod et Deus exaltávit illum et dedit illi nomen, quod est
    super omne nomen.
  </p>
</div>
<div class="latin hijo hijo_18" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Passio Domini nostri Iesu Christi</p>
  <p class="Areadingfrom">
    <span class="cruzroja">✠</span>&nbsp;Passio Domini nostri Iesu Christi
    secúndum Ioánnem<span class="alindcha">18, 1-40; 19, 1-42</span>
  </p>
</div>
<div class="latin hijo hijo_19" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_20">
  <span
    class="boton"
    ontouchend="event.stopPropagation();$('.cron').css('background-color',' whitesmoke');">
    C
  </span>
  <span
    class="boton"
    ontouchend="event.stopPropagation();$('.sinag').css('background-color',' whitesmoke');">
    S
  </span>
  <span
    class="boton"
    ontouchend="event.stopPropagation();$('.xto').css('background-color',' whitesmoke');">
    <big>+</big>
  </span>
  <span
    class="boton"
    ontouchend="event.stopPropagation();$('.sinag, .cron , .xto').css('background-color',' transparent');">
    X
  </span>
</div>
<div class="latin hijo hijo_21" ontouchend="cambialengua(this)">
  <p><span class="cron">In illo témpore:</span></p>
  <p>
    <span class="cron">Egréssus est Iesus cum discípulis suis trans torréntem Cedron, ubi erat
      hortus, in quem introívit ipse et discípuli eius. Sciébat autem et Iudas,
      qui tradébat eum, locum, quia frequénter Iesus convénerat illuc cum
      discípulis suis.</span>
  </p>
  <p class="plectura">
    <span class="cron">Iudas ergo, cum accepísset cohórtem et a pontifícibus et pharisǽis
      minístros, venit illuc cum lantérnis et fácibus et armis. Iesus ítaque
      sciens ómnia, quæ ventúra erant super eum, procéssit et dicit eis: </span><span class="xto">«Quem quǽritis?».</span>
  </p>
  <p class="plectura">
    <span class="cron">Respondérunt ei: </span><span class="sinag">«Iesum Nazarénum».</span>
  </p>
  <p class="plectura">
    <span class="cron">Dicit eis: </span><span class="xto">«Ego sum!». </span><span class="cron">Stabat autem et Iudas, qui tradébat eum, cum ipsis. Ut ergo dixit eis:
      «Ego sum!», abiérunt retrórsum et cecidérunt in terram.</span>
  </p>
  <p class="plectura">
    <span class="cron">Iterum ergo eos interrogávit: </span><span class="xto">«Quem quǽritis?».</span>
  </p>
  <p class="plectura">
    <span class="cron">Illi autem dixérunt: </span><span class="sinag">«Iesum Nazarénum».</span>
  </p>
  <p class="plectura">
    <span class="cron">Respóndit Iesus: </span><span class="xto">«Dixi vobis: Ego sum! Si ergo me quǽritis, sínite hos abíre», </span><span class="cron">ut implerétur sermo, quem dixit: «Quos dedísti mihi, non pérdidi ex ipsis
      quemquam».</span>
  </p>
  <p class="plectura">
    <span class="cron">Simon ergo Petrus, habens gládium, edúxit eum et percússit pontíficis
      servum et abscídit eius aurículam dextram. Erat autem nomen servo
      Malchus.</span>
  </p>
  <p class="plectura">
    <span class="cron">Dixit ergo Iesus Petro: </span><span class="xto">«Mitte gládium in vagínam; cálicem, quem dedit mihi Pater, non bibam
      illum?».</span>
  </p>
  <p class="red">Adduxerunt Iesum ad Annam primum.</p>
  <p class="plectura">
    <span class="cron">Cohors ergo et tribúnus et minístri Iudæórum comprehendérunt Iesum et
      ligavérunt eum et adduxérunt ad Annam primum; erat enim socer Cáiphæ, qui
      erat póntifex anni illíus. Erat autem Cáiphas, qui consílium déderat
      Iudǽis: «Expedit unum hóminem mori pro pópulo».</span>
  </p>
  <p class="plectura">
    <span class="cron">Sequebátur autem Iesum Simon Petrus et álius discípulus. Discípulus autem
      ille erat notus pontífici et introívit cum Iesu in átrium pontíficis;
      Petrus autem stabat ad óstium foris. Exívit ergo discípulus álius, qui
      erat notus pontífici, et dixit ostiáriæ et introdúxit Petrum. Dicit ergo
      Petro ancílla ostiária: </span><span class="sinag">«Numquid et tu ex discípulis es hóminis istíus?».</span>
  </p>
  <p class="plectura">
    <span class="cron">Dicit ille: </span><span class="sinag">«Non sum!». </span><span class="cron">Stabant autem servi et minístri, qui prunas fécerant, quia frigus erat,
      et calefaciébant se; erat autem cum eis et Petrus stans et calefáciens
      se.</span>
  </p>
  <p class="plectura">
    <span class="cron">Póntifex ergo interrogávit Iesum de discípulis suis et de doctrína eius.
      Respóndit ei Iesus: </span><span class="xto">«Ego palam locútus sum mundo; ego semper dócui in synagóga et in templo,
      quo omnes Iudǽi convéniunt, et in occúlto locútus sum nihil. Quid me
      intérrogas? Intérroga eos, qui audiérunt quid locútus sum ipsis; ecce hi
      sciunt, quæ díxerim ego».</span>
  </p>
  <p class="plectura">
    <span class="cron">Hæc autem cum dixísset, unus assístens ministrórum dedit álapam Iesu
      dicens: </span><span class="sinag">«Sic respóndes pontífici?».</span>
  </p>
  <p class="plectura">
    <span class="cron">Respóndit ei Iesus: </span><span class="xto">«Si male locútus sum, testimónium pérhibe de malo; si autem bene, quid me
      cædis?».</span>
  </p>
  <p class="plectura">
    <span class="cron">Misit ergo eum Annas ligátum ad Cáipham pontíficem.</span>
  </p>
  <p class="red">Numquid et tu ex discipulis eius es? Non sum!</p>
  <p class="plectura">
    <span class="cron">Erat autem Simon Petrus stans et calefáciens se. Dixérunt ergo ei: </span><span class="sinag">«Numquid et tu ex discípulis eius es?».</span>
  </p>
  <p class="plectura">
    <span class="cron">Negávit ille et dixit: </span><span class="sinag">«Non sum!».</span>
  </p>
  <p class="plectura">
    <span class="cron">Dicit unus ex servis pontíficis, cognátus eius, cuius abscídit Petrus
      aurículam: </span><span class="sinag">«Nonne ego te vidi in horto cum illo?». </span><span class="cron">Iterum ergo negávit Petrus; et statim gallus cantávit.</span>
  </p>
  <p class="red">Regnum meum non est de mundo hoc.</p>
  <p class="plectura">
    <span class="cron">Addúcunt ergo Iesum a Cáipha in prætórium. Erat autem mane. Et ipsi non
      introiérunt in prætórium, ut non contaminaréntur, sed manducárent Pascha.
      Exívit ergo Pilátus ad eos foras et dicit: </span><span class="sinag">«Quam accusatiónem affértis advérsus hóminem hunc?».</span>
  </p>
  <p class="plectura">
    <span class="cron">Respondérunt et dixérunt ei: </span><span class="sinag">«Si non esset hic malefáctor, non tibi tradidissémus eum».</span>
  </p>
  <p class="plectura">
    <span class="cron">Dixit ergo eis Pilátus: </span><span class="sinag">«Accípite eum vos et secúndum legem vestram iudicáte eum!».</span>
  </p>
  <p class="plectura">
    <span class="cron">Dixérunt ei Iudǽi: </span><span class="sinag">«Nobis non licet interfícere quemquam», </span><span class="cron">ut sermo Iesu implerétur, quem dixit, signíficans qua esset morte
      moritúrus.</span>
  </p>
  <p class="plectura">
    <span class="cron">Introívit ergo íterum in prætórium Pilátus et vocávit Iesum et dixit ei: </span><span class="sinag">«Tu es rex Iudæórum?».</span>
  </p>
  <p class="plectura">
    <span class="cron">Respóndit Iesus: </span><span class="xto">«A temetípso tu hoc dicis, an álii tibi dixérunt de me?».</span>
  </p>
  <p class="plectura">
    <span class="cron">Respóndit Pilátus: </span><span class="sinag">«Numquid ego Iudǽus sum? Gens tua et pontífices tradidérunt te mihi; quid
      fecísti?».</span>
  </p>
  <p class="plectura">
    <span class="cron">Respóndit Iesus: </span><span class="xto">«Regnum meum non est de mundo hoc; si ex hoc mundo esset regnum meum,
      minístri mei decertárent, ut non tráderer Iudǽis; nunc autem meum regnum
      non est hinc».</span>
  </p>
  <p class="plectura">
    <span class="cron">Dixit ítaque ei Pilátus: </span><span class="sinag">«Ergo rex es tu?».</span>
  </p>
  <p class="plectura">
    <span class="cron">Respóndit Iesus: </span><span class="xto">«Tu dicis quia rex sum. Ego in hoc natus sum et ad hoc veni in mundum, ut
      testimónium perhíbeam veritáti; omnis, qui est ex veritáte, audit meam
      vocem».</span>
  </p>
  <p class="plectura">
    <span class="cron">Dicit ei Pilátus: </span><span class="sinag">«Quid est véritas?».</span>
  </p>
  <p class="plectura">
    <span class="cron">Et cum hoc dixísset, íterum exívit ad Iudǽos et dicit eis: </span><span class="sinag">«Ego nullam invénio in eo causam. Est autem consuetúdo vobis, ut unum
      dimíttam vobis in Pascha; vultis ergo dimíttam vobis regem
      Iudæórum?».</span>
  </p>
  <p class="plectura">
    <span class="cron">Clamavérunt ergo rursum dicéntes: </span><span class="sinag">«Non hunc sed Barábbam!».</span><span class="cron">Erat autem Barábbas latro.</span>
  </p>
  <p class="red">Ave, rex Iudæorum!</p>
  <p class="plectura">
    <span class="cron">Tunc ergo apprehéndit Pilátus Iesum et flagellávit. Et mílites,
      plecténtes corónam de spinis, imposuérunt cápiti eius et veste purpúrea
      circumdedérunt eum; et veniébant ad eum et dicébant: </span><span class="sinag">«Ave, rex Iudæórum!»</span><span class="cron">, et dabant ei álapas.</span>
  </p>
  <p class="plectura">
    <span class="cron">Et éxiit íterum Pilátus foras et dicit eis: </span><span class="sinag">«Ecce addúco vobis eum foras, ut cognoscátis quia in eo invénio causam
      nullam». </span><span class="cron">Exiit ergo Iesus foras, portans spíneam corónam et purpúreum vestiméntum.
      Et dicit eis: </span><span class="sinag">«Ecce homo!».</span>
  </p>
  <p class="plectura">
    <span class="cron">Cum ergo vidíssent eum pontífices et minístri, clamavérunt dicéntes: </span><span class="sinag">«Crucifíge, crucifíge!».</span>
  </p>
  <p class="plectura">
    <span class="cron">Dicit eis Pilátus: </span><span class="sinag">«Accípite eum vos et crucifígite; ego enim non invénio in eo
      causam».</span>
  </p>
  <p class="plectura">
    <span class="cron">Respondérunt ei Iudǽi: </span><span class="sinag">«Nos legem habémus, et secúndum legem debet mori, quia Fílium Dei se
      fecit».</span>
  </p>
  <p class="plectura">
    <span class="cron">Cum ergo audísset Pilátus hunc sermónem, magis tímuit et ingréssus est
      prætórium íterum et dicit ad Iesum: </span><span class="sinag">«Unde es tu?». </span><span class="cron">Iesus autem respónsum non dedit ei. Dicit ergo ei Pilátus: </span><span class="sinag">«Mihi non lóqueris? Nescis quia potestátem hábeo dimíttere te et
      potestátem hábeo crucifígere te?».</span>
  </p>
  <p class="plectura">
    <span class="cron">Respóndit Iesus: </span><span class="xto">«Non habéres potestátem advérsum me ullam, nisi tibi esset datum désuper;
      proptérea, qui trádidit me tibi, maius peccátum habet».</span>
  </p>
  <p class="red">Tolle, tolle, crucifige eum!</p>
  <p class="plectura">
    <span class="cron">Exínde quærébat Pilátus dimíttere eum; Iudǽi autem clamábant dicéntes: </span><span class="sinag">«Si hunc dimíttis, non es amícus Cǽsaris! Omnis, qui se regem facit,
      contradícit Cǽsari». </span><span class="cron">Pilátus ergo, cum audísset hos sermónes, addúxit foras Iesum et sedit pro
      tribunáli in locum, qui dícitur Lithóstrotos, Hebráice autem Gábbatha.
      Erat autem Parascéve Paschæ, hora erat quasi sexta.</span>
  </p>
  <p class="plectura">
    <span class="cron">Et dicit Iudǽis: </span><span class="sinag">«Ecce rex vester!».</span>
  </p>
  <p class="plectura">
    <span class="cron">Clamavérunt ergo illi: </span><span class="sinag">«Tolle, tolle, crucifíge eum!».</span>
  </p>
  <p class="plectura">
    <span class="cron">Dicit eis Pilátus: </span><span class="sinag">«Regem vestrum crucifígam?».</span>
  </p>
  <p class="plectura">
    <span class="cron">Respondérunt pontífices: </span><span class="sinag">«Non habémus regem, nisi Cǽsarem». Tunc ergo trádidit eis illum, ut
      crucifigerétur.</span>
  </p>
  <p class="red">Crucifixerunt eum et cum eo alios duos</p>
  <p class="plectura">
    <span class="cron">Suscepérunt ergo Iesum. Et báiulans sibi crucem exívit in eum, qui
      dícitur Calváriæ locum, quod Hebráice dícitur Gólgotha, ubi eum
      crucifixérunt et cum eo álios duos hinc et hinc, médium autem Iesum.
      Scripsit autem et títulum Pilátus et pósuit super crucem; erat autem
      scriptum: «Iesus Nazarénus Rex Iudæórum». Hunc ergo títulum multi legérunt
      Iudæórum, quia prope civitátem erat locus, ubi crucifíxus est Iesus; et
      erat scriptum Hebráice, Latíne, Græce.</span>
  </p>
  <p class="plectura">
    <span class="cron">Dicébant ergo Piláto pontífices Iudæórum: </span><span class="sinag">«Noli scríbere: Rex Iudæórum, sed: Ipse dixit: «Rex sum Iudæórum»».</span>
  </p>
  <p class="plectura">
    <span class="cron">Respóndit Pilátus: </span><span class="sinag">«Quod scripsi, scripsi!».</span>
  </p>
  <p class="red">Partiti sunt vestimenta mea sibi.</p>
  <p class="plectura">
    <span class="cron">Mílites ergo cum crucifixíssent Iesum, accepérunt vestiménta eius et
      fecérunt quáttuor partes, unicuíque míliti partem, et túnicam. Erat autem
      túnica inconsútilis, désuper contéxta per totum. Dixérunt ergo ad ínvicem: </span><span class="sinag">«Non scindámus eam, sed sortiámur de illa, cuius sit»</span><span class="cron">, ut Scriptúra impleátur dicens: «Partíti sunt vestiménta mea sibi et in
      vestem meam misérunt sortem». Et mílites quidem hæc fecérunt.</span>
  </p>
  <p class="red">Ecce fílius tuus. Ecce mater tua.</p>
  <p class="plectura">
    <span class="cron">Stabant autem iuxta crucem Iesu mater eius et soror matris eius, María
      Cléopæ, et María Magdaléne. Cum vidísset ergo Iesus matrem et discípulum
      stantem, quem diligébat, dicit matri: </span><span class="xto">«Múlier, ecce fílius tuus». </span><span class="cron">Deínde dicit discípulo: </span><span class="xto">«Ecce mater tua». </span><span class="cron">Et ex illa hora accépit eam discípulus in sua.</span>
  </p>
  <p class="red">Consummatum est!</p>
  <p class="plectura">
    <span class="cron">Post hoc sciens Iesus quia iam ómnia consummáta sunt, ut consummarétur
      Scriptúra, dicit: </span><span class="xto">«Sítio». </span><span class="cron">Vas pósitum erat acéto plenum; spóngiam ergo plenam acéto hyssópo
      circumponéntes, obtulérunt ori eius. Cum ergo accepísset acétum, Iesus
      dixit: </span><span class="xto">«Consummátum est!». </span><span class="cron">Et inclináto cápite trádidit spíritum.</span><br /><span
      class="red">Hic genuflectitur, et pausatur aliquantulum.</span>
  </p>
  <p class="red">Continuo exivit sanguis et aqua.</p>
  <p class="plectura">
    <span class="cron">Iudǽi ergo, quóniam Parascéve erat, ut non remanérent in cruce córpora
      sábbato, erat enim magnus dies illíus sábbati, rogavérunt Pilátum, ut
      frangeréntur eórum crura, et tolleréntur. Venérunt ergo mílites et primi
      quidem fregérunt crura et alteríus, qui crucifíxus est cum eo; ad Iesum
      autem cum veníssent, ut vidérunt eum iam mórtuum, non fregérunt eius
      crura, sed unus mílitum láncea latus eius apéruit, et contínuo exívit
      sanguis et aqua.</span>
  </p>
  <p class="plectura">
    <span class="cron">Et qui vidit, testimónium perhíbuit, et verum est eius testimónium, et
      ille scit quia vera dicit, ut et vos credátis. Facta sunt enim hæc, ut
      Scriptúra impleátur: «Os non comminuétur eius», et íterum ália Scriptúra
      dicit: «Vidébunt in quem transfixérunt».</span>
  </p>
  <p class="red">Ligaverunt corpus Iesu linteis cum aromatibus.</p>
  <p class="plectura">
    <span class="cron">Post hæc autem rogávit Pilátum Ioseph ab Arimathǽa, qui erat discípulus
      Iesu, occúltus autem propter metum Iudæórum, ut tólleret corpus Iesu; et
      permísit Pilátus. Venit ergo et tulit corpus eius.</span>
  </p>
  <p class="plectura">
    <span class="cron">Venit autem et Nicodémus, qui vénerat ad eum nocte primum, ferens
      mixtúram myrrhæ et aloes quasi libras centum. Accepérunt ergo corpus Iesu
      et ligavérunt illud línteis cum aromátibus, sicut mos Iudǽis est sepelíre.
      Erat autem in loco, ubi crucifíxus est, hortus, et in horto monuméntum
      novum, in quo nondum quisquam pósitus erat. Ibi ergo propter Parascévem
      Iudæórum, quia iuxta erat monuméntum, posuérunt Iesum.</span>
  </p>
</div>
