<div class="latin hijo hijo_1" ontouchend="cambialengua(this)">
  <p class="Summary">Enimicitias ponam inter semen tuum et semen mulieris.</p>
  <p class="Areadingfrom">
    Léctio libri Génesis<span class="alindcha">3, 9-15. 20</span>
  </p>
  <p>
    [Postquam comedit Adam de ligno,] vocavít Dóminus Deus eum et dixit ei: «Ubi
    es?».
  </p>
  <p>
    Qui ait: «Vocem tuam audívi in paradíso et tímui eo quod nudus essem et
    abscóndi me».
  </p>
  <p>
    Cui dixit: «Quis enim indicávit tibi quod nudus esses, nisi quod ex ligno,
    de quo tibi præcéperam, ne coméderes, comedísti?».
  </p>
  <p>
    Dixítque Adam: «Múlier, quam dedísti sóciam mihi, ipsa dedit mihi de ligno,
    et comédi».
  </p>
  <p>Et dixit Dóminus Deus ad mulíerem: «Quid hoc fecísti?».</p>
  <p>Quæ respóndit: «Serpens decépit me, et comédi».</p>
  <p>
    Et ait Dóminus Deus ad serpéntem: «Quia fecísti hoc, maledíctus es inter
    ómnia pécora et omnes béstias agri! Super pectus tuum gradiéris et púlverem
    cómedes cunctis diébus vitæ tuæ. Inimicítias ponam inter te et mulíerem et
    semen tuum et semen illíus; ipsum cónteret caput tuum, et tu cónteres
    calcáneum eius».
  </p>
  <p>
    Et vocávit Adam nomen uxóris suæ Eva, eo quod mater esset cunctórum
    vivéntium.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_2" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_3" ontouchend="cambialengua(this)">
  <p class="Summary">
    Sicut locutus est ad patres nostros, Abraham et semini eius in sǽcula (Lc 1,
    55).
  </p>
  <p class="Areadingfrom">
    Léctio libri Génesis<span class="alindcha">12, 1-7</span>
  </p>
  <p>In diébus illis:</p>
  <p>
    Dixit Dóminus ad Abram: «Egrédere de terra tua et de cognatióne tua et de
    domo patris tui in terram, quam monstrábo tibi. Faciámque te in gentem
    magnam et benedícam tibi et magnificábo nomen tuum, erísque in
    benedictiónem. Benedícam benedicéntibus tibi et maledicéntibus tibi
    malédicam, atque in te benedicéntur univérsæ cognatiónes terræ!».
  </p>
  <p>
    Egréssus est ítaque Abram, sicut præcéperat ei Dóminus, et ivit cum eo Lot.
    Septuagínta quinque annórum erat Abram, cum egrederétur de Charran. Tulítque
    Sárai uxórem suam et Lot fílium fratris sui universámque substántiam, quam
    acquisíverant, et ánimas, quas fécerant in Charran, et egréssi sunt, ut
    irent in terram Chánaan; et venérunt in terram Chánaan.
  </p>
  <p>
    Pertransívit Abram terram usque ad locum Sichem, usque ad Quercum Moreh.
    Chananæus autem tunc erat in terra.
  </p>
  <p>
    Appáruit autem Dóminus Abram et dixit ei: «Sémini tuo dabo terram hanc». Qui
    ædificávit ibi altáre Dómino, qui apparúerat ei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="Summary">Dabit illi Deus sedem David patris eius (Lc 1, 32).</p>
  <p class="Areadingfrom">
    Léctio libri secúndi Samuélis<span class="alindcha">7, 1-5. 8b-11. 16</span>
  </p>
  <p>
    Factum est cum sedísset David rex in domo sua, et Dóminus dedísset ei
    réquiem úndique ab univérsis inimícis suis, dixit ad Nathan prophétam:
    «Vidésne quod ego hábitem in domo cédrina, et arca Dei pósita sit in médio
    péllium?».
  </p>
  <p>
    Dixítque Nathan ad regem: «Omne, quod est in corde tuo, vade, fac, quia
    Dóminus tecum est».
  </p>
  <p>
    Factum est autem in nocte illa, et ecce sermo Dómini ad Nathan dicens: «Vade
    et lóquere ad servum meum David: Hæc dicit Dóminus: Numquid tu ædificábis
    mihi domum ad habitándum? Ego tuli te de páscuis sequéntem greges, ut esses
    dux super pópulum meum Israel, et fui tecum in ómnibus, ubicúmque ambulásti,
    et interféci univérsos inimícos tuos a fácie tua; fecíque tibi nomen grande
    iuxta nomen magnórum, qui sunt in terra.
  </p>
  <p>
    Et ponam locum pópulo meo Israel et plantábo eum, et habitábit in eo et non
    turbábitur ámplius; nec addent fílii iniquitátis ut afflígant eum sicut
    prius et ex die, qua constítui iúdices super pópulum meum Israel, et réquiem
    dabo tibi ab ómnibus inimícis tuis. Prædicítque tibi Dóminus quod domum
    fáciat tibi Dóminus.
  </p>
  <p>
    Et stábilis erit domus tua et regnum tuum usque in ætérnum ante fáciem meam,
    et thronus tuus erit firmus iúgiter».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_7" ontouchend="cambialengua(this)">
  <p class="Summary">
    Attulerunt arcam Dei et constituerunt eam<br />in medio tabernaculi quod
    tetenderat ei David.
  </p>
  <p class="Areadingfrom">
    Léctio libri primi Paralipómenon<span class="alindcha">15, 3-4. 15-16; 16, 1-2</span>
  </p>
  <p>In diébus illis:</p>
  <p>
    Congregávit David univérsum Israel in Ierúsalem, ut afferrétur arca Dómini
    in locum suum, quem præparáverat ei; necnon et fílios Aaron et Levítas.
  </p>
  <p>
    Tulérunt autem fílii Levi arcam Dei, sicut præcéperat Móyses iuxta verbum
    Dómini, úmeris suis in véctibus. Dixítque David princípibus Levitárum, ut
    constitúerent de frátribus suis cantóres in órganis musicórum, nablis
    vidélicet et lyris et cýmbalis, ut resonáret fórtiter sónitus lætítiæ.
  </p>
  <p>
    Attulérunt ígitur arcam Dei et constituérunt eam in médio tabernáculi, quod
    teténderat ei David, et obtulérunt holocáusta et pacífica coram Deo.
  </p>
  <p>
    Cumque complésset David ófferens holocáusta et pacífica, benedíxit pópulo in
    nómine Dómini.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_9" ontouchend="cambialengua(this)">
  <p class="Summary">Maria, sedes Sapientiæ.</p>
  <p class="Areadingfrom">
    Léctio libri Proverbiórum<span class="alindcha">8, 22-31</span>
  </p>
  <p>[Hæc lóquitur Sapiéntia Dei:]</p>
  <p>
    Dóminus possédit me in inítio viárum suárum, ántequam quidquam fáceret a
    princípio; ab ætérno ordináta sum et ex antíquis, ántequam terra fíeret.
    Nondum erant abýssi, et ego iam concépta eram, necdum fontes graves aquis,
    priúsquam montes demergeréntur, ante colles ego parturiébar. Adhuc terram
    non fécerat et campos et inítium glebæ orbis terræ.
  </p>
  <p>
    Quando præparábat cælos, áderam, quando certa lege et gyro vallábat abýssos,
    quando nubes firmábat sursum, et prævaluérunt fontes abýssi, quando
    circúmdabat mari términum suum et aquis, ne transírent fines suos, quando
    iecit fundaménta terræ, cum eo eram ut ártifex: delectátio eius per síngulos
    dies, ludens coram eo omni témpore, ludens in orbe terrárum, et delíciæ meæ
    esse cum fíliis hóminum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_11" ontouchend="cambialengua(this)">
  <p class="Summary">Maria, sedes Sapientiæ.</p>
  <p class="Areadingfrom">
    Léctio libri Ecclesiástici<span class="alindcha">24, 1-2. 5-7. 12-16. 26-30</span>
  </p>
  <p>
    Sapiéntia laudábit ánimam suam et in Deo honorábitur et in médio pópuli sui
    gloriábitur et in ecclésia Altíssimi apériet os suum et in conspéctu
    virtútis illíus gloriábitur.
  </p>
  <p>
    «Ego ex ore Altíssimi prodívi, primogénita ante omnem creatúram. Ego feci in
    cælis, ut orirétur lumen indefíciens, et sicut nébula texi omnem terram. Ego
    in altíssimis habitávi, et thronus meus in colúmna nubis».
  </p>
  <p>
    Præcépit et dixit mihi Creátor ómnium, et, qui creávit me, quiétem dedit
    tabernáculo meo et dixit mihi: «In Iacob inhábita et in Israel hereditáre et
    in eléctis meis mitte radíces».
  </p>
  <p>
    Ab inítio ante sǽcula creáta sum et usque ad futúrum sǽculum non désinam. Et
    in tabernáculo sancto coram ipso ministrávi, et sic in Sion firmáta sum et
    in civitáte simíliter dilécta requiévi, et in Ierúsalem potéstas mea.
  </p>
  <p>
    Et radicávi in pópulo honorificáto et in parte Dómini, in hereditáte illíus,
    et in plenitúdine sanctórum deténtio mea.
  </p>
  <p>
    Transíte ad me, omnes, qui concupíscitis me, et a generatiónibus meis
    implémini. Doctrína enim mea super mel dulcis, et heréditas mea super mel et
    favum; memória mea in generatiónes sæculórum.
  </p>
  <p>
    Qui edunt me, adhuc esúrient; et, qui bibunt me, adhuc sítient. Qui audit
    me, non confundétur; et, qui operántur in me, non peccábunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_13" ontouchend="cambialengua(this)">
  <p class="Summary">Ecce virgo concipiet.</p>
  <p class="Areadingfrom">
    Léctio libri Isaíæ prophétæ<span class="alindcha">7, 10-14; 8, 10</span>
  </p>
  <p>In diébus illis:</p>
  <p>
    Locútus est Dóminus ad Achaz dicens: «Pete tibi signum a Dómino Deo tuo in
    profúndum inférni sive in excélsum supra».
  </p>
  <p>Et dixit Achaz: «Non petam et non tentábo Dóminum».</p>
  <p>
    Et dixit: «Audite ergo, domus David; numquid parum vobis est moléstos esse
    homínibus, quia molésti estis et Deo meo? Propter hoc dabit Dóminus ipse
    vobis signum. Ecce, virgo concípiet et páriet fílium et vocábit nomen eius
    Emmánuel quia nobíscum Deus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_15" ontouchend="cambialengua(this)">
  <p class="Summary">Filius datus est nobis.</p>
  <p class="Areadingfrom">
    Léctio libri Isaíæ prophétæ<span class="alindcha">9, 1-6</span>
  </p>
  <p>
    Pópulus, qui ambulábat in ténebris, vidit lucem magnam; habitántibus in
    regióne umbræ mortis lux orta est eis. Multiplicásti exsultatiónem et
    magnificásti lætítiam; lætántur coram te sicut lætántes in messe, sicut
    exsúltant, quando dívidunt spólia. Iugum enim óneris eius et virgam úmeri
    eius et sceptrum exactóris eius fregísti, sicut in die Mádian. Quia omnis
    cáliga incedéntis cum tumúltu et vestiméntum mixtum sánguine erit in
    combustiónem, cibus ignis.
  </p>
  <p>
    Párvulus enim natus est nobis, fílius datus est nobis; et factus est
    principátus super úmerum eius; et vocábitur nomen eius admirábilis
    Consiliárius, Deus fortis, Pater æternitátis, Princeps pacis. Magnum erit
    eius impérium, et pacis non erit finis super sólium David et super regnum
    eius, ut confírmet illud et corróboret in iudício et iustítia ámodo et usque
    in sempitérnum: zelus Dómini exercítuum fáciet hoc.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_17" ontouchend="cambialengua(this)">
  <p class="Summary">Gaudens gaudebo in Domino.</p>
  <p class="Areadingfrom">
    Léctio libri Isaíæ prophétæ<span class="alindcha">61, 9-11</span>
  </p>
  <p>
    Sciétur in géntibus semen eórum, et germen eórum in médio populórum; omnes,
    qui víderint eos, cognóscent illos, quia isti sunt semen, cui benedíxit
    Dóminus.
  </p>
  <p>
    Gaudens gaudébo in Dómino, et exsultábit ánima mea in Deo meo, quia índuit
    me vestiméntis salútis et induménto iustítiæ circúmdedit me, quasi sponsum
    decorátum coróna et quasi sponsam ornátam monílibus suis. Sicut enim terra
    profert germen suum, et sicut hortus semen suum gérminat, sic Dóminus Deus
    germinábit iustítiam et laudem coram univérsis géntibus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_19" ontouchend="cambialengua(this)">
  <p class="Summary">Tempus in quo parturiens pariet.</p>
  <p class="Areadingfrom">
    Léctio libri Michææ prophétæ<span class="alindcha">5, 1-4a</span>
  </p>
  <p>Hæc dicit Dóminus:</p>
  <p>
    Sed tu, Béthlehem Ephratha, párvulus in mílibus Iudæ, ex te mihi egrediétur,
    qui sit dominátor in Israel; et egréssus eius a tempóribus antíquis, a
    diébus æternitátis. Propter hoc dabit eos usque ad tempus, in quo partúriens
    páriet; et relíquiæ fratrum eius converténtur ad fílios Israel. Et stabit et
    pascet in fortitúdine Dómini, in sublimitáte nóminis Dómini Dei sui; et
    habitábunt secúre, quia nunc magnus erit usque ad términos terræ, et erit
    iste pax.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="Summary">Lætare, filia Sion, ecce ego venio.</p>
  <p class="Areadingfrom">
    Léctio libri Zacharíæ prophétæ<span class="alindcha">2, 14-17</span>
  </p>
  <p>
    «Iúbila et lætáre, fília Sion, quia ecce ego vénio et habitábo in médio tui,
    ait Dóminus. Et applicabúntur gentes multæ ad Dóminum in die illa et erunt
    ei in pópulum. Et habitábo in médio tui, et scies quia Dóminus exercítuum
    misit me ad te.
  </p>
  <p>
    Et possidébit Dóminus Iudam partem suam super terram sanctam et éliget adhuc
    Ierúsalem. Síleat omnis caro a fácie Dómini, quia consurréxit de habitáculo
    sancto suo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="Summary">Erant perseverantes in oratione cum Maria, matre Iesu.</p>
  <p class="Areadingfrom">
    Léctio Actuum Apostolórum<span class="alindcha">1, 12-14</span>
  </p>
  <p>
    [Postquam assúmptus est Iesus in cælum,] revérsi sunt apóstoli in Ierúsalem
    a monte, qui vocátur Olivéti, qui est iuxta Ierúsalem sábbati habens iter.
  </p>
  <p>
    Et cum introíssent, in cenáculum ascendérunt, ubi manébant et Petrus et
    Ioánnes et Iacóbus et Andréas, Philíppus et Thomas, Bartholomæus et
    Matthæus, Iacóbus Alphǽi et Simon Zelótes et Iudas Iacóbi. Hi omnes erant
    perseverántes unanímiter in oratióne cum muliéribus et María matre Iesu et
    frátribus eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_25" ontouchend="cambialengua(this)">
  <p class="Summary">Mulier amicta sole, et luna su pedibus eius.</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">11, 19a; 12, 1-6a. 10ab</span>
  </p>
  <p>
    Apértum est templum Dei in cælo, et visa est arca testaménti eius in templo
    eius. Et signum magnum appáruit in cælo: múlier amícta sole, et luna sub
    pédibus eius, et super caput eius coróna stellárum duódecim; et in útero
    habens, et clamat partúriens et cruciátur, ut páriat.
  </p>
  <p>
    Et visum est áliud signum in cælo: et ecce draco rufus magnus, habens cápita
    septem et córnua decem, et super cápita sua septem diadémata; et cauda eius
    trahit tértiam partem stellárum cæli et misit eas in terram. Et draco stetit
    ante mulíerem, quæ erat paritúra, ut, cum peperísset, fílium eius devoráret.
  </p>
  <p>
    Et péperit fílium, másculum, qui rectúrus est omnes gentes in virga férrea;
    et raptus est fílius eius ad Deum et ad thronum eius. Et múlier fugit in
    desértum, ubi habet locum parátum a Deo, ut ibi pascant illam diébus mille
    ducéntis sexagínta.
  </p>
  <p>
    Et audívi vocem magnam in cælo dicéntem: «Nunc facta est salus et virtus et
    regnum Dei nostri et potéstas Christi eius».
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_27" ontouchend="cambialengua(this)">
  <p class="Summary">
    Vidi Ierusalem novam, paratam sicut sponsam ornatam viro suo.
  </p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">21, 1-5a</span>
  </p>
  <p>
    Ego, Ioánnes, vidi cælum novum et terram novam; primum enim cælum et prima
    terra abiérunt, et mare iam non est.
  </p>
  <p>
    Et civitátem sanctam Ierúsalem novam vidi descendéntem de cælo a Deo,
    parátam sicut sponsam ornátam viro suo. Et audívi vocem magnam de throno
    dicéntem: «Ecce tabernáculum Dei cum homínibus! Et habitábit cum eis, et
    ipsi pópuli eius erunt, et ipse Deus cum eis erit eórum Deus; et abstérget
    omnem lácrimam ab óculis eórum, et mors ultra non erit, neque luctus neque
    clamor neque dolor erit ultra, quia prima abiérunt».
  </p>
  <p>Et dixit, qui sedébat super throno: «Ecce nova fácio ómnia».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">
    <span class="alindcha">1 Sam 2, 1. 4-5. 6-7. 8abcd (: cf. 1a)</span>
  </p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_31" ontouchend="cambialengua(this)">
  Exsultávit cor meum in Dómino,<br />exaltátum est cornu meum in Deo meo;<br />dilatátum
  est os meum super inimícos meos,<br />quóniam lætáta sum in salutári tuo.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_33" ontouchend="cambialengua(this)">
  Arcus fórtium confráctus est,<br />et infírmi accíncti sunt róbore.<br />Saturáti
  prius pro pane se locavérunt,<br />et famélici non eguérunt ámplius.<br />Stérilis
  péperit plúrimos,<br />et, quæ multos habébat fílios, emárcuit.
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_35" ontouchend="cambialengua(this)">
  Dóminus mortíficat et vivíficat,<br />dedúcit ad inférnum et redúcit.<br />Dóminus
  páuperem facit et ditat,<br />humíliat et súblevat.
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_37" ontouchend="cambialengua(this)">
  Súscitat de púlvere egénum<br />et de stércore élevat páuperem,<br />ut sédeat
  cum princípibus<br />et sólium glóriæ téneat.
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Exsultávit cor meum in Dómino Salvatóre meo.
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">
    <span class="alindcha">Iudt 13, 18bcde. 19 (: 15, 9d)</span>
  </p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Tu laus magna géneris nostri.
</div>
<div class="latin hijo hijo_41" ontouchend="cambialengua(this)">
  Benedícta tu es, fília, a Deo excélso<br />præ ómnibus muliéribus, quæ sunt
  super terram.<br />Et benedíctus Dóminus Deus noster, qui creávit cælum et
  terram.
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Tu laus magna géneris nostri.
</div>
<div class="latin hijo hijo_43" ontouchend="cambialengua(this)">
  Quóniam non discédet laus tua<br />a corde hóminum memorántium virtútis Dei<br />usque
  in sempitérnum.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Tu laus magna géneris nostri.
</div>
<div class="latin hijo hijo_45" ontouchend="cambialengua(this)">
  <p class="ReadingGospelTitle">
    <span class="alindcha">Ps 44, 11-12. 14-15. 16-17 (: 11a vel&nbsp;Mt 25, 6b)</span>
  </p>
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.<br /><span
    class="red">vel</span><br />Ecce sponsus: éxite óbviam Christo Dómino.
</div>
<div class="latin hijo hijo_47" ontouchend="cambialengua(this)">
  Audi, fília, et vide, et inclína aurem tuam,<br />et oblivíscere pópulum tuum
  et domum patris tui;<br />et concupíscet rex spéciem tuam.<br />Quóniam ipse
  est dóminus tuus et adóra eum.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.<br /><span
    class="red">vel</span><br />Ecce sponsus: éxite óbviam Christo Dómino.
</div>
<div class="latin hijo hijo_49" ontouchend="cambialengua(this)">
  Gloriósa nimis fília regis intrínsecus,<br />textúris áureis circumamícta.<br />In
  véstibus variegátis adducétur regi;<br />vírgines post eam, próximæ eius,
  afferúntur tibi.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.<br /><span
    class="red">vel</span><br />Ecce sponsus: éxite óbviam Christo Dómino.
</div>
<div class="latin hijo hijo_51" ontouchend="cambialengua(this)">
  Afferúntur in lætítia et exsultatióne,<br />adducúntur in domum regis.<br />Pro
  pátribus tuis erunt tibi fílii;<br />constítues eos príncipes super omnem
  terram.
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.<br /><span
    class="red">vel</span><br />Ecce sponsus: éxite óbviam Christo Dómino.
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">
    <span class="alindcha">Ps 112, 1-2. 3-4. 5-6. 7-8 (: 2)</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Sit nomen Dómini benedíctum<br />ex hoc nunc et
  usque in sǽculum.
</div>
<div class="latin hijo hijo_55" ontouchend="cambialengua(this)">
  Laudáte, púeri Dómini,<br />laudáte nomen Dómini.<br />Sit nomen Dómini
  benedíctum<br />ex hoc nunc et usque in sǽculum.
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Sit nomen Dómini benedíctum<br />ex hoc nunc et
  usque in sǽculum.
</div>
<div class="latin hijo hijo_57" ontouchend="cambialengua(this)">
  A solis ortu usque ad occásum<br />laudábile nomen Dómini.<br />Excélsus super
  omnes gentes Dóminus,<br />super cælos glória eius.
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Sit nomen Dómini benedíctum<br />ex hoc nunc et
  usque in sǽculum.
</div>
<div class="latin hijo hijo_59" ontouchend="cambialengua(this)">
  Quis sicut Dóminus Deus noster,<br />qui in altis hábitat,<br />et humília
  réspicit<br />in cælo et in terra?
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Sit nomen Dómini benedíctum<br />ex hoc nunc et
  usque in sǽculum.
</div>
<div class="latin hijo hijo_61" ontouchend="cambialengua(this)">
  Súscitans de terra ínopem,<br />de stércore érigens páuperem,<br />ut cóllocet
  eum cum princípibus,<br />cum princípibus pópuli sui.
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Sit nomen Dómini benedíctum<br />ex hoc nunc et
  usque in sǽculum.
</div>
<div class="latin hijo hijo_63" ontouchend="cambialengua(this)">
  <p class="ReadingGospelTitle">
    <span class="alindcha">Lc 1, 46-47. 48-49. 50-51. 52-53. 54-55 (: 49)</span>
  </p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_65" ontouchend="cambialengua(this)">
  Magníficat ánima mea Dóminum,<br />et exsultávit spíritus meus in Deo
  salvatóre meo.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_67" ontouchend="cambialengua(this)">
  Quia respéxit humilitátem ancíllæ suæ.<br />Ecce enim ex hoc beátam me dicent
  omnes generatiónes,<br />quia fecit mihi magna, qui potens est,<br />et
  sanctum nomen eius.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_69" ontouchend="cambialengua(this)">
  Et misericórdia eius in progénies et progénies<br />timéntibus eum.<br />Fecit
  poténtiam in bráchio suo,<br />dispérsit supérbos mente cordis sui.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_71" ontouchend="cambialengua(this)">
  Depósuit poténtes de sede<br />et exaltávit húmiles;<br />esuriéntes implévit
  bonis<br />et dívites dimísit inánes.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_73" ontouchend="cambialengua(this)">
  Suscépit Israel púerum suum,<br />recordátus misericórdiæ,<br />sicut locútus
  est ad patres nostros,<br />Abraham et sémini eius in sǽcula.
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_75" ontouchend="cambialengua(this)">
  <p class="Summary">Ubi abundavit peccatum, superabundavit gratia.</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">5, 12. 17-19</span>
  </p>
  <p>Fratres:</p>
  <p>
    Sicut per unum hóminem peccátum in hunc mundum intrávit, et per peccátum
    mors, et ita in omnes hómines mors pertránsiit, eo quod omnes peccavérunt.
  </p>
  <p>
    Si enim uníus delícto mors regnávit per unum, multo magis, qui abundántiam
    grátiæ et donatiónis iustítiæ accípiunt, in vita regnábunt per unum Iesum
    Christum.
  </p>
  <p>
    Igitur sicut per uníus delíctum in omnes hómines in condemnatiónem, sic et
    per uníus iustítiam in omnes hómines in iustificatiónem vitæ; sicut enim per
    inobœdiéntiam uníus hóminis peccatóres constitúti sunt multi, ita et per
    uníus obœditiónem iusti constituéntur multi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_77" ontouchend="cambialengua(this)">
  <p class="Summary">Quos Deus præscivit et prædestinavit.</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">8, 28-30</span>
  </p>
  <p>Fratres:</p>
  <p>
    Scimus quóniam diligéntibus Deum ómnia cooperántur in bonum, his, qui
    secúndum propósitum vocáti sunt.
  </p>
  <p>
    Nam, quos præscívit, et prædestinávit confórmes fíeri imáginis Fílii eius,
    ut sit ipse primogénitus in multis frátribus; quos autem prædestinávit, hos
    et vocávit; et quos vocávit, hos et iustificávit; quos autem iustificávit,
    illos et glorificávit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_79" ontouchend="cambialengua(this)">
  <p class="Summary">Misit Deus Filium suum, factum ex muliere.</p>
  <p class="Areadingfrom">
    Léctio Epístolæ béati Pauli apóstoli ad Gálatas<span class="alindcha">4, 4-7</span>
  </p>
  <p>Fratres:</p>
  <p>
    Ubi venit plenitúdo témporis, misit Deus Fílium suum, factum ex mulíere,
    factum sub lege, ut eos, qui sub lege erant, redímeret, ut adoptiónem
    filiórum reciperémus. Quóniam autem estis fílii, misit Deus Spíritum Fílii
    sui in corda nostra clamántem: «Abba, Pater!». Itaque iam non es servus sed
    fílius; quod si fílius, et heres per Deum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_81" ontouchend="cambialengua(this)">
  <p class="Summary">
    Eligit nos Deus in Christo ante mundi constitutionem, ut essemus sancti.
  </p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">1, 3-6</span>
  </p>
  <p>
    Benedíctus Deus et Pater Dómini nostri Iesu Christi, qui benedíxit nos in
    omni benedictióne spiritáli in cæléstibus in Christo, sicut elégit nos in
    ipso ante mundi constitutiónem, ut essémus sancti et immaculáti in conspéctu
    eius in caritáte; qui prædestinávit nos in adoptiónem filiórum per Iesum
    Christum in ipsum, secúndum beneplácitum voluntátis suæ, in laudem glóriæ
    grátiæ suæ, in qua gratificávit nos in Dilécto.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_83" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Lc 1, 28</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Ave, María, grátia plena, Dóminus tecum,<br />benedícta tu in
    muliéribus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_84" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Lc 1, 45</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáta es, Virgo María, quæ credidísti,<br />quóniam perficiéntur ea
    quæ dicta sunt tibi a Dómino.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_85" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Lc 2, 19</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáta Virgo María, quæ conservábat verbum Dei,<br />cónferens in
    corde suo.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_86" ontouchend="cambialengua(this)">
  <p class="PsalmAlleluiaTitle">
    <span class="alindcha">Lc 11, 28</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Beáti qui áudiunt verbum Dei,<br />et custódiunt.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_87" ontouchend="cambialengua(this)">
  <p class="PsalmAlleluiaTitle"><span class="alindcha"></span></p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Felix es, sacra Virgo María, et omni laude digníssima;<br />quia ex
    te ortus est sol iustitiæ, Christus Deus noster.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_88" ontouchend="cambialengua(this)">
  <p class="PsalmAlleluiaTitle"><span class="alindcha"></span></p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Felix est María Virgo,<br />quæ sine morte méruit martýrii palmam<br />sub
    cruce Dómini.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_89" ontouchend="cambialengua(this)">
  <p class="Summary">Quod in ea natum est, de Spiritu Sancto est.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">1, 1-16. 18-23</span>
  </p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_91" ontouchend="cambialengua(this)">
  <p>Liber generatiónis Iesu Christi fílii David fílii Abraham.</p>
  <p>
    Abraham génuit Isaac, Isaac autem génuit Iacob, Iacob autem génuit Iudam et
    fratres eius, Iudas autem génuit Phares et Zara de Thamar, Phares autem
    génuit Esrom, Esrom autem génuit Aram, Aram autem génuit Amínadab, Amínadab
    autem génuit Naásson, Naásson autem génuit Salmon, Salmon autem génuit Booz
    de Rahab, Booz autem génuit Obed ex Ruth, Obed autem génuit Iesse, Iesse
    autem génuit David regem.
  </p>
  <p>
    David autem génuit Salomónem ex ea, quæ fuit Uríæ, Sálomon autem génuit
    Róboam, Róboam autem génuit Abíam, Abía autem génuit Asa, Asa autem génuit
    Iósaphat, Iósaphat autem génuit Ioram, Ioram autem génuit Ozíam, Ozías autem
    génuit Ióatham, Ióatham autem génuit Achaz, Achaz autem génuit Ezechíam,
    Ezechías autem génuit Manássen, Manásses autem génuit Amon, Amon autem
    génuit Iosíam, Iosías autem génuit Iechoníam et fratres eius in
    transmigratióne Babylónis.
  </p>
  <p>
    Et post transmigratiónem Babylónis Iechonías génuit Saláthiel, Saláthiel
    autem génuit Zoróbabel, Zoróbabel autem génuit Abiud, Abiud autem génuit
    Elíachim, Elíachim autem génuit Azor, Azor autem génuit Sadoc, Sadoc autem
    génuit Achim, Achim autem génuit Eliud, Eliud autem génuit Eleázar, Eleázar
    autem génuit Matthan, Matthan autem génuit Iacob, Iacob autem génuit Ioseph
    virum Maríæ, de qua natus est Iesus, qui vocátur Christus.
  </p>
  <p>
    Iesu Christi autem generátio sic erat. Cum esset desponsáta mater eius María
    Ioseph, ántequam convenírent invénta est in útero habens de Spíritu Sancto.
    Ioseph autem vir eius, cum esset iustus et nollet eam tradúcere, vóluit
    occúlte dimíttere eam.
  </p>
  <p>
    Hæc autem eo cogitánte, ecce ángelus Dómini in somnis appáruit ei dicens:
    «Ioseph fili David, noli timére accípere Maríam cóniugem tuam. Quod enim in
    ea natum est, de Spíritu Sancto est; páriet autem fílium, et vocábis nomen
    eius Iesum: ipse enim salvum fáciet pópulum suum a peccátis eórum».
  </p>
  <p>
    Hoc autem totum factum est, ut adimplerétur id, quod dictum est a Dómino per
    prophétam dicéntem: «Ecce, virgo in útero habébit et páriet fílium, et
    vocábunt nomen eius Emmánuel», quod est interpretátum Nobíscum Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">Vel brevior:</p>
  <p class="Summary">Quod in ea natum est, de Spiritu Sancto est.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">1, 18-23</span>
  </p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_95" ontouchend="cambialengua(this)">
  <p>
    Iesu Christi generátio sic erat. Cum esset desponsáta mater eius María
    Ioseph, ántequam convenírent invénta est in útero habens de Spíritu Sancto.
    Ioseph autem vir eius, cum esset iustus et nollet eam tradúcere, vóluit
    occúlte dimíttere eam.
  </p>
  <p>
    Hæc autem eo cogitánte, ecce ángelus Dómini in somnis appáruit ei dicens:
    «Ioseph fili David, noli timére accípere Maríam cóniugem tuam. Quod enim in
    ea natum est, de Spíritu Sancto est; páriet autem fílium, et vocábis nomen
    eius Iesum: ipse enim salvum fáciet pópulum suum a peccátis eórum».
  </p>
  <p>
    Hoc autem totum factum est, ut adimplerétur id, quod dictum est a Dómino per
    prophétam dicéntem: «Ecce, virgo in útero habébit et páriet fílium, et
    vocábunt nomen eius Emmánuel», quod est interpretátum Nobíscum Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_97" ontouchend="cambialengua(this)">
  <p class="Summary">Accipe puerum et matrem eius et fuge in Ægyptum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">2, 13-15. 19-23</span>
  </p>
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_99" ontouchend="cambialengua(this)">
  <p>
    Cum recessíssent Magi, ecce ángelus Dómini appáret in somnis Ioseph dicens:
    «Surge et áccipe púerum et matrem eius et fuge in Ægýptum et esto ibi, usque
    dum dicam tibi; futúrum est enim ut Heródes quærat púerum ad perdéndum eum».
    Qui consúrgens accépit púerum et matrem eius nocte et recéssit in Ægýptum et
    erat ibi usque ad óbitum Heródis, ut adimplerétur, quod dictum est a Dómino
    per prophétam dicéntem: «Ex Ægýpto vocávi fílium meum».
  </p>
  <p>
    Defúncto autem Heróde, ecce appáret ángelus Dómini in somnis Ioseph in
    Ægýpto dicens: «Surge et áccipe púerum et matrem eius et vade in terram
    Israel; defúncti sunt enim, qui quærébant ánimam púeri». Qui surgens accépit
    púerum et matrem eius et venit in terram Israel.
  </p>
  <p>
    Audiens autem quia Archeláus regnáret in Iudæa pro Heróde patre suo, tímuit
    illuc ire; et admónitus in somnis, secéssit in partes Galilææ et véniens
    habitávit in civitáte, quæ vocátur Názareth, ut adimplerétur, quod dictum
    est per Prophétas: «Nazaræus vocábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_101" ontouchend="cambialengua(this)">
  <p class="Summary">
    Extendens manum suam in discípulos suos dixit:<br />«Ecce mater mea et
    fratres mei».
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">12, 46-50</span>
  </p>
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_103" ontouchend="cambialengua(this)">
  <p>In illo témpore:</p>
  <p>
    Loquénte Iesu ad turbas, ecce mater et fratres eius stabant foris quæréntes
    loqui ei. Dixit autem ei quidam: «Ecce mater tua et fratres tui foris stant
    quæréntes loqui tecum».
  </p>
  <p>
    At ille respóndens dicénti sibi ait: «Quæ est mater mea, et qui sunt fratres
    mei?».
  </p>
  <p>
    Et exténdens manum suam in discípulos suos dixit: «Ecce mater mea et fratres
    mei. Quicúmque enim fécerit voluntátem Patris mei, qui in cælis est, ipse
    meus frater et soror et mater est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_105" ontouchend="cambialengua(this)">
  <p class="Summary">Ecce concipies in utero et paries filium.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">1, 26-38</span>
  </p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_107" ontouchend="cambialengua(this)">
  <p>In illo témpore:</p>
  <p>
    Missus est ángelus Gábriel a Deo in civitátem Galilææ, cui nomen Názareth,
    ad vírginem desponsátam viro, cui nomen erat Ioseph de domo David, et nomen
    vírginis María.
  </p>
  <p>
    Et ingréssus ad eam dixit: «Ave, grátia plena, Dóminus tecum». Ipsa autem
    turbáta est in sermóne eius et cogitábat qualis esset ista salutátio.
  </p>
  <p>
    Et ait ángelus ei: «Ne tímeas, María; invenísti enim grátiam apud Deum. Et
    ecce concípies in útero et páries fílium et vocábis nomen eius Iesum. Hic
    erit magnus et Fílius Altíssimi vocábitur, et dabit illi Dóminus Deus sedem
    David patris eius, et regnábit super domum Iacob in ætérnum, et regni eius
    non erit finis».
  </p>
  <p>
    Dixit autem María ad ángelum: «Quómodo fiet istud, quóniam virum non
    cognósco?».
  </p>
  <p>
    Et respóndens ángelus dixit ei: «Spíritus Sanctus supervéniet in te, et
    virtus Altíssimi obumbrábit tibi: ideóque et quod nascétur sanctum,
    vocábitur Fílius Dei. Et ecce Elísabeth cognáta tua et ipsa concépit fílium
    in senécta sua, et hic mensis est sextus illi, quæ vocátur stérilis, quia
    non erit impossíbile apud Deum omne verbum».
  </p>
  <p>
    Dixit autem María: «Ecce ancílla Dómini; fiat mihi secúndum verbum tuum». Et
    discéssit ab illa ángelus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_109" ontouchend="cambialengua(this)">
  <p class="Summary">Beata quæ credidit.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">1, 39-47</span>
  </p>
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_111" ontouchend="cambialengua(this)">
  <p>
    Exsúrgens María in diébus illis ábiit in montána cum festinatióne in
    civitátem Iudæ et intrávit in domum Zacharíæ et salutávit Elísabeth.
  </p>
  <p>
    Et factum est, ut audívit salutatiónem Maríæ Elísabeth, exsultávit infans in
    útero eius, et repléta est Spíritu Sancto Elísabeth et exclamávit voce magna
    et dixit: «Benedícta tu inter mulíeres, et benedíctus fructus ventris tui.
    Et unde hoc mihi, ut véniat mater Dómini mei ad me? Ecce enim ut facta est
    vox salutatiónis tuæ in áuribus meis, exsultávit in gáudio infans in útero
    meo.
  </p>
  <p>
    Et beáta, quæ crédidit, quóniam perficiéntur ea, quæ dicta sunt ei a
    Dómino».
  </p>
  <p>
    Et ait María: «Magníficat ánima mea Dóminum, et exsultávit spíritus meus in
    Deo salvatóre meo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_113" ontouchend="cambialengua(this)">
  <p class="Summary">Peperit filium suum primogenitum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 1-14</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_115" ontouchend="cambialengua(this)">
  <p>
    Factum est in diébus illis éxiit edíctum a Cæsare Augústo, ut describerétur
    univérsus orbis. Hæc descríptio prima facta est præside Sýriæ Quiríno. Et
    ibant omnes, ut profiteréntur, sínguli in suam civitátem.
  </p>
  <p>
    Ascéndit autem et Ioseph a Galilæa de civitáte Názareth in Iudæam in
    civitátem David, quæ vocátur Béthlehem, eo quod esset de domo et família
    David, ut profiterétur cum María desponsáta sibi, uxóre prægnánte.
  </p>
  <p>
    Factum est autem, cum essent ibi, impléti sunt dies, ut páreret, et péperit
    fílium suum primogénitum; et pannis eum invólvit et reclinávit eum in
    præsépio, quia non erat eis locus in deversório.
  </p>
  <p>
    Et pastóres erant in regióne eádem vigilántes et custodiéntes vigílias
    noctis supra gregem suum. Et ángelus Dómini stetit iuxta illos, et cláritas
    Dómini circumfúlsit illos, et timuérunt timóre magno. Et dixit illis
    ángelus: «Nolíte timére; ecce enim evangelízo vobis gáudium magnum, quod
    erit omni pópulo, quia natus est vobis hódie Salvátor, qui est Christus
    Dóminus, in civitáte David. Et hoc vobis signum: inveniétis infántem pannis
    involútum et pósitum in præsépio».
  </p>
  <p>
    Et súbito facta est cum ángelo multitúdo milítiæ cæléstis laudántium Deum et
    dicéntium: «Glória in altíssimis Deo, et super terram pax in homínibus bonæ
    voluntátis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_117" ontouchend="cambialengua(this)">
  <p class="Summary">Conservabat omnia verba hæc, conferens in corde suo.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 15b-19</span>
  </p>
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_119" ontouchend="cambialengua(this)">
  <p>In illo témpore:</p>
  <p>
    Pastóres loquebántur ad ínvicem: «Transeámus usque Béthlehem et videámus hoc
    verbum, quod factum est, quod Dóminus osténdit nobis».
  </p>
  <p>
    Et venérunt festinántes et invenérunt Maríam et Ioseph et infántem pósitum
    in præsépio. Vidéntes autem notum fecérunt verbum, quod dictum erat illis de
    púero hoc. Et omnes, qui audiérunt, miráti sunt de his, quæ dicta erant a
    pastóribus ad ipsos.
  </p>
  <p>María autem conservábat ómnia verba hæc cónferens in corde suo.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_121" ontouchend="cambialengua(this)">
  <p class="Summary">Tuam ipsius animam pertransiet gladius.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 27-35</span>
  </p>
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_123" ontouchend="cambialengua(this)">
  <p>In illo témpore:</p>
  <p>
    Venit Simeon in Spíritu in templum. Et cum indúcerent púerum Iesum paréntes
    eius, ut fácerent secúndum consuetúdinem legis pro eo, et ipse accépit eum
    in ulnas suas et benedíxit Deum et dixit:
  </p>
  <p>
    «Nunc dimíttis servum tuum, Dómine, secúndum verbum tuum in pace, quia
    vidérunt óculi mei salutáre tuum, quod parásti ante fáciem ómnium populórum,
    lumen ad revelatiónem géntium et glóriam plebis tuæ Israel».
  </p>
  <p>Et erat pater eius et mater mirántes super his, quæ dicebántur de illo.</p>
  <p>
    Et benedíxit illis Símeon et dixit ad Maríam matrem eius: «Ecce pósitus est
    hic in ruínam et resurrectiónem multórum in Israel et in signum, cui
    contradicétur — ​et tuam ipsíus ánimam pertránsiet gládius — ​ut reveléntur
    ex multis córdibus cogitatiónes».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_125" ontouchend="cambialengua(this)">
  <p class="Summary">Pater tuus et ego dolentes quærebamus te.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 41-52</span>
  </p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_127" ontouchend="cambialengua(this)">
  <p>
    Ibant paréntes Iesu per omnes annos in Ierúsalem in die festo Paschæ. Et cum
    factus esset annórum duódecim, ascendéntibus illis secúndum consuetúdinem
    diéi festi, consummatísque diébus, cum redírent, remánsit puer Iesus in
    Ierúsalem, et non cognovérunt paréntes eius. Existimántes autem illum esse
    in comitátu, venérunt iter diéi et requirébant eum inter cognátos et notos;
    et non inveniéntes regréssi sunt in Ierúsalem requiréntes eum.
  </p>
  <p>
    Et factum est, post tríduum invenérunt illum in templo sedéntem in médio
    doctórum, audiéntem illos et interrogántem eos; stupébant autem omnes, qui
    eum audiébant, super prudéntia et respónsis eius.
  </p>
  <p>
    Et vidéntes eum admiráti sunt, et dixit mater eius ad illum: «Fili, quid
    fecísti nobis sic? Ecce pater tuus et ego doléntes quærebámus te».
  </p>
  <p>
    Et ait ad illos: «Quid est quod me quærebátis? Nesciebátis quia in his, quæ
    Patris mei sunt, opórtet me esse?».
  </p>
  <p>Et ipsi non intellexérunt verbum, quod locútus est ad illos.</p>
  <p>
    Et descéndit cum eis et venit Názareth et erat súbditus illis. Et mater eius
    conservábat ómnia verba in corde suo.
  </p>
  <p>Et Iesus proficiébat sapiéntia et ætáte et grátia apud Deum et hómines.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_129" ontouchend="cambialengua(this)">
  <p class="Summary">Beatus venter qui te portavit!</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">11, 27-28</span>
  </p>
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_131" ontouchend="cambialengua(this)">
  <p>In illo témpore:</p>
  <p>
    Loquénte Iesu ad turbas, extóllens vocem quædam múlier de turba dixit illi:
    «Beátus venter, qui te portávit, et úbera, quæ suxísti!».
  </p>
  <p>At ille dixit: «Quinímmo beáti, qui áudiunt verbum Dei et custódiunt!».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_133" ontouchend="cambialengua(this)">
  <p class="Summary">Et erat mater Iesu ibi.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">2, 1-11</span>
  </p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_135" ontouchend="cambialengua(this)">
  <p>In illo témpore:</p>
  <p>
    Núptiæ factæ sunt in Cana Galilææ, et erat mater Iesu ibi; vocátus est autem
    et Iesus et discípuli eius ad núptias.
  </p>
  <p>Et deficiénte vino, dicit mater Iesu ad eum: «Vinum non habent».</p>
  <p>Et dicit ei Iesus: «Quid mihi et tibi, múlier? Nondum venit hora mea».</p>
  <p>Dicit mater eius minístris: «Quodcúmque díxerit vobis, fácite».</p>
  <p>
    Erant autem ibi lapídeæ hýdriæ sex pósitæ secúndum purificatiónem Iudæórum,
    capiéntes síngulæ metrétas binas vel ternas.
  </p>
  <p>
    Dicit eis Iesus: «Impléte hýdrias aqua». Et implevérunt eas usque ad summum.
    Et dicit eis: «Hauríte nunc et ferte architriclíno». Illi autem tulérunt.
  </p>
  <p>
    Ut autem gustávit architriclínus aquam vinum factam et non sciébat unde
    esset, minístri autem sciébant, qui hauríerant aquam, vocat sponsum
    architriclínus et dicit ei: «Omnis homo primum bonum vinum ponit et, cum
    inebriáti fúerint, id quod detérius est; tu servásti bonum vinum usque
    adhuc».
  </p>
  <p>
    Hoc fecit inítium signórum Iesus in Cana Galilææ et manifestávit glóriam
    suam, et credidérunt in eum discípuli eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_137" ontouchend="cambialengua(this)">
  <p class="Summary">Ecce mater tua.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">19, 25-27</span>
  </p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_139" ontouchend="cambialengua(this)">
  <p>
    Stabant iuxta crucem Iesu mater eius et soror matris eius, María Cléopæ, et
    María Magdaléne.
  </p>
  <p>
    Cum vidísset ergo Iesus matrem et discípulum stantem, quem diligébat, dicit
    matri:
  </p>
  <p>«Múlier, ecce fílius tuus».</p>
  <p>Deínde dicit discípulo:</p>
  <p>«Ecce mater tua».</p>
  <p>Et ex illa hora accépit eam discípulus in sua.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Laus tibi, Christe.
</div>
