<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XXXI</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Recessistis de via et scandalizastis plurimos in lege</p>
  <p class="Areadingfrom">
    Léctio libri Malachíæ prophétæ<span class="alindcha">1, 14b — 2, 2b. 8-10</span>
  </p>
  <p>
    «Rex magnus ego, dicit Dóminus exercítuum, et nomen meum horríbile in
    géntibus. Et nunc ad vos mandátum hoc, o sacerdótes. Si noluéritis audíre et
    si noluéritis pónere super cor, ut detis glóriam nómini meo, ait Dóminus
    exercítuum, mittam in vos maledictiónem.
  </p>
  <p>
    Vos autem recessístis de via et scandalizástis plúrimos in lege; írritum
    fecístis pactum Levi, dicit Dóminus exercítuum; propter quod et ego dedi vos
    contemptíbiles et húmiles ómnibus pópulis, sicut non servástis vias meas et
    accepístis persónam in lege».
  </p>
  <p>
    Numquid non pater unus ómnium nostrum? Numquid non Deus unus creávit nos?
    Quare ergo dolum facit unusquísque nostrum cum fratre suo, víolans pactum
    patrum nostrórum?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 130, 1.2.3</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_6" ontouchend="cambialengua(this)">
  Dómine, non est exaltátum cor meum,<br />neque eláti sunt óculi mei;<br />neque
  ambulávi in magnis,<br />neque in mirabílibus super me.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_8" ontouchend="cambialengua(this)">
  Vere pacátam et quiétam<br />feci ánimam meam,<br />sicut ablactátus in sinu
  matris suæ,<br />sicut ablactátus, ita in me est ánima mea.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_10" ontouchend="cambialengua(this)">
  Speret Israel in Dómino,<br />ex hoc nunc et usque in sǽculum.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Custódi ánimam meam in pace apud te, Dómine.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Volebamus tradere non solum Evangelium Dei sed etiam animas nostras
  </p>
  <p class="Areadingfrom">
    Léctio Epístolæ primæ beáti Pauli apóstoli ad Thessalonicénses<span
      class="alindcha">2, 7b-9.13</span>
  </p>
  <p>Fratres:</p>
  <p>
    Facti sumus párvuli in médio vestrum, tamquam si nutrix fóveat fílios suos;
    ita desiderántes vos, cúpide volebámus trádere vobis non solum Evangélium
    Dei sed étiam ánimas nostras, quóniam caríssimi nobis facti estis. Mémores
    enim estis, fratres, labóris nostri et fatigatiónis; nocte et die operántes,
    ne quem vestrum gravarémus, prædicávimus in vobis Evangélium Dei.
  </p>
  <p>
    Ideo et nos grátias ágimus Deo sine intermissióne, quóniam cum accepissétis
    a nobis verbum audítus Dei, accepístis non ut verbum hóminum sed, sicut est
    vere, verbum Dei, quod et operátur in vobis, qui créditis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 23, 9b. 10b</span>
  </p>
  <p class="PsalmAlleluiaVerse">
    Allelúia.<br />Unus est Pater vester, cæléstis;<br />et Magíster vester unus
    est, Christus.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dicunt, et non faciunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">23, 1-12</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p>Locútus est Iesus ad turbas et ad discípulos suos dicens:</p>
  <p>
    «Super cáthedram Móysis sedérunt scribæ et pharisǽi. Omnia ergo, quæcúmque
    díxerint vobis, fácite et serváte; secúndum ópera vero eórum nolíte fácere:
    dicunt enim et non fáciunt. Alligant autem ónera grávia et importabília et
    impónunt in úmeros hóminum, ipsi autem dígito suo nolunt ea movére. Omnia
    vero ópera sua fáciunt, ut videántur ab homínibus: dilátant enim phylactéria
    sua et magníficant fímbrias, amant autem primum recúbitum in cenis et primas
    cáthedras in synagógis et salutatiónes in foro et vocári ab homínibus Rabbi.
  </p>
  <p>
    Vos autem nolíte vocári Rabbi; unus enim est Magíster vester, omnes autem
    vos fratres estis. Et Patrem nolíte vocáre vobis super terram, unus enim est
    Pater vester, cæléstis. Nec vocémini Magístri, quia Magíster vester unus
    est, Christus.
  </p>
  <p>
    Qui maior est vestrum, erit miníster vester. Qui autem se exaltáverit,
    humiliábitur; et, qui se humiliáverit, exaltábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Audi, Israel: Diliges Dominum ex toto corde tuo</p>
  <p class="Areadingfrom">
    Léctio libri Deuteronómii<span class="alindcha">6, 2-6</span>
  </p>
  <p>Locútus est Móyses pópulo dicens:</p>
  <p>
    «Time Dóminum Deum tuum et custódi ómnia præcépta et mandáta eius, quæ ego
    præcípio tibi et fíliis ac nepótibus tuis, cunctis diébus vitæ tuæ, ut
    prolongéntur dies tui.
  </p>
  <p>
    Audi, Israel, et obsérva, ut fácias, et bene sit tibi, et multiplicéris
    ámplius, sicut pollícitus est Dóminus, Deus patrum tuórum, tibi terram lacte
    et melle manántem.
  </p>
  <p>
    Audi, Israel: Dóminus Deus noster Dóminus unus est. Díliges Dóminum Deum
    tuum ex toto corde tuo et ex tota ánima tua et ex tota fortitúdine tua.
    Erúntque verba hæc, quæ ego præcípio tibi hódie, in corde tuo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 17, 2-3a. 3bc-4. 47 et 51ab (: 2)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Díligam te, Dómine, fortitúdo mea.
</div>
<div class="latin hijo hijo_23" ontouchend="cambialengua(this)">
  Díligam te, Dómine, fortitúdo mea.<br />Dómine, firmaméntum meum et refúgium
  meum<br />et liberátor meus.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Díligam te, Dómine, fortitúdo mea.
</div>
<div class="latin hijo hijo_25" ontouchend="cambialengua(this)">
  Deus meus, adiútor meus, et sperábo in eum:<br />protéctor meus, et cornu
  salútis meæ, et suscéptor meus.<br />Laudábilem invocábo Dóminum,<br />et ab
  inimícis meis salvus ero.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Díligam te, Dómine, fortitúdo mea.
</div>
<div class="latin hijo hijo_27" ontouchend="cambialengua(this)">
  Vivat Dóminus, et benedíctus Adiútor meus,<br />et exaltétur Deus salútis
  meæ.<br />Magníficans salútes regis sui<br />et fáciens misericórdiam Christo
  suo.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Díligam te, Dómine, fortitúdo mea.
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Eo quod manet in æternum, intransgressibile habet sacerdotium
  </p>
  <p class="Areadingfrom">
    Léctio Epístolæ ad Hebrǽos<span class="alindcha">7, 23-28</span>
  </p>
  <p>Fratres:</p>
  <p>
    Plures facti sunt sacerdótes [prióris Testaménti], idcírco quod morte
    prohibebántur permanére; hic autem eo quod manet in ætérnum,
    intransgressíbile habet sacerdótium; unde et salváre in perpétuum potest
    accedéntes per semetípsum ad Deum, semper vivens ad interpellándum pro eis.
  </p>
  <p>
    Talis enim et decébat ut nobis esset póntifex, sanctus, ínnocens,
    impollútus, segregátus a peccatóribus et excélsior cælis factus; qui non
    habet necessitátem cotídie, quemádmodum pontífices, prius pro suis delíctis
    hóstias offérre, deínde pro pópuli; hoc enim fecit semel semetípsum
    offeréndo.
  </p>
  <p>
    Lex enim hómines constítuit pontífices infirmitátem habéntes; sermo autem
    iuris iurándi, quod post legem est, Fílium in ætérnum consummátum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 23</span>
  </p>
  <p class="PsalmAlleluiaVerse">
    Allelúia.<br />Si quis díligit me, sermónem meum servábit, dicit Dóminus,<br />et
    Pater meus díliget eum, et ad eum veniémus.<br />Allelúia.
  </p>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Diliges Dominum Deum tuum. Diliges proximum tuum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 28b-34</span>
  </p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_34" ontouchend="cambialengua(this)">
  <p>In illo témpore:</p>
  <p>
    Accéssit unus de scribis ad Iesum et interrogávit eum: «Quod est primum
    ómnium mandátum?».
  </p>
  <p>
    Iesus respóndit: «Primum est: «Audi, Israel: Dóminus Deus noster Dóminus
    unus est, et díliges Dóminum Deum tuum ex toto corde tuo et ex tota ánima
    tua et ex tota mente tua et ex tota virtúte tua». Secúndum est illud:
    «Díliges próximum tuum tamquam teípsum». Maius horum áliud mandátum non
    est».
  </p>
  <p>
    Et ait illi scriba: «Bene, Magíster, in veritáte dixísti: «Unus est, et non
    est álius præter eum; et dilígere eum ex toto corde et ex toto intelléctu et
    ex tota fortitúdine» et: «Dilígere próximum tamquam seípsum» maius est
    ómnibus holocautomátibus et sacrifíciis».
  </p>
  <p>
    Et Iesus videns quod sapiénter respondísset, dixit illi: «Non es longe a
    regno Dei». Et nemo iam audébat eum interrogáre.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Misereris omnium, quia diligis omnia quæ sunt</p>
  <p class="Areadingfrom">
    Léctio libri Sapiéntiæ<span class="alindcha">11, 22 — 12, 2</span>
  </p>
  <p>
    Dómine, tamquam moméntum statéræ, sic est ante te totus orbis terrárum, et
    tamquam gutta roris antelucáni, quæ descéndit in terram. Sed miseréris
    ómnium, quia ómnia potes; et dissímulas peccáta hóminum propter pæniténtiam.
    Díligis enim ómnia, quæ sunt, et nihil odísti eórum, quæ fecísti; nec enim,
    si odísses, áliquid constituísses.
  </p>
  <p>
    Quómodo autem posset áliquid permanére, nisi tu voluísses? Aut, quod a te
    vocátum non esset, conservarétur? Parcis autem ómnibus, quóniam tua sunt,
    Dómine, qui amas ánimas.
  </p>
  <p>
    Incorruptíbilis enim spíritus tuus est in ómnibus. Ideóque eos, qui
    exérrant, paulátim córripis et, de quibus peccant, ádmones et córrigis, ut,
    relícta malítia, credant in te, Dómine.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 1-2. 8-9. 10-11. 13cd-14 (: cf. 1)</span>
  </p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_40" ontouchend="cambialengua(this)">
  Exaltábo te, Deus meus rex,<br />et benedícam nómini tuo<br />in sǽculum et in
  sǽculum sǽculi.<br />Per síngulos dies benedícam tibi,<br />et laudábo nomen
  tuum<br />in sǽculum et in sǽculum sǽculi.
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_42" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Suávis
  Dóminus univérsis,<br />et miseratiónes eius super ómnia ópera eius.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_44" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_46" ontouchend="cambialengua(this)">
  Fidélis Dóminus in ómnibus verbis suis,<br />et sanctus in ómnibus opéribus
  suis.<br />Allevat Dóminus omnes qui córruunt,<br />et érigit omnes depréssos.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Glorificetur nomen Christi in vobis, et vos in illo</p>
  <p class="Areadingfrom">
    Léctio Epístolæ secúndæ beáti Pauli apóstoli ad Thessalonicénses<span
      class="alindcha">1, 11 — 2, 2</span>
  </p>
  <p>Fratres:</p>
  <p>
    Orámus semper pro vobis, ut dignétur vos vocatióne sua Deus noster et
    ímpleat omnem voluntátem bonitátis et opus fídei in virtúte; ut glorificétur
    nomen Dómini nostri Iesu Christi in vobis, et vos in illo, secúndum grátiam
    Dei nostri et Dómini Iesu Christi.
  </p>
  <p>
    Rogámus autem vos, fratres, circa advéntum Dómini nostri Iesu Christi et
    nostram congregatiónem in ipsum, ut non cito moveámini a sensu neque
    terreámini, neque per spíritum neque per verbum neque per epístulam tamquam
    per nos, quasi instet dies Dómini.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 3, 16</span>
  </p>
  <p class="PsalmAlleluiaVerse">
    Allelúia.<br />Sic enim diléxit Deus mundum,<br />ut Fílium suum unigénitum
    daret;<br />omnis qui credit in eum habet vitam ætérnam.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Venit Filius hominis quærere et salvum facere quod perierat
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">19, 1-10</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>In illo témpore:</p>
  <p>
    Ingréssus Iesus perambulábat Iéricho. Et ecce vir nómine Zacchaéus, et hic
    erat princeps publicanórum et ipse dives. Et quærébat vidére Iesum, quis
    esset, et non póterat præ turba, quia statúra pusíllus erat. Et præcúrrens
    ascéndit in árborem sycómorum, ut vidéret illum, quia inde erat transitúrus.
  </p>
  <p>
    Et cum venísset ad locum, suspíciens Iesus dixit ad eum: «Zacchaée,
    festínans descénde, nam hódie in domo tua opórtet me manére». Et festínans
    descéndit et excépit illum gaudens. Et cum vidérent, omnes murmurábant
    dicéntes: «Ad hóminem peccatórem divértit!».
  </p>
  <p>
    Stans autem Zacchaéus dixit ad Dóminum: «Ecce dimídium bonórum meórum,
    Dómine, do paupéribus et, si quid áliquem defraudávi, reddo quádruplum».
  </p>
  <p>
    Ait autem Iesus ad eum: «Hódie salus dómui huic facta est, eo quod et ipse
    fílius sit Abrahæ; venit enim Fílius hóminis quǽrere et salvum fácere, quod
    períerat».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_55" ontouchend="cambialengua(this)">
  <h2>Tempus «per annum»<br />Feria II hebd. XXXI</h2>
</div>
<div
  class="latin red hijo hijo_56"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_57" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Conclusit Deus omnes in incredulitatem, ut omnium misereatur
  </p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">11, 29-36</span>
  </p>
  <p class="Incipit-oneline">Fratres:</p>
  <p>
    Sine pæniténtia enim sunt dona et vocátio Dei! Sicut enim aliquándo vos non
    credidístis Deo, nunc autem misericórdiam consecúti estis propter illórum
    incredulitátem, ita et isti nunc non credidérunt propter vestram
    misericórdiam, ut et ipsi nunc misericórdiam consequántur. Conclúsit enim
    Deus omnes in incredulitátem, ut ómnium misereátur!
  </p>
  <p>
    O altitúdo divitiárum et sapiéntiæ et sciéntiæ Dei! Quam incomprehensibília
    sunt iudícia eius, et investigábiles viæ eius! Quis enim cognóvit sensum
    Dómini? Aut quis consiliárius eius fuit? Aut quis prior dedit illi, et
    retribuétur ei? Quóniam ex ipso et per ipsum et in ipsum ómnia. Ipsi glória
    in sǽcula. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 68, 30-31. 33-34. 36-37 (: 14c)</span>
  </p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>In multitúdine misericórdiæ tuæ exáudi me,
  Dómine.
</div>
<div class="latin hijo hijo_61" ontouchend="cambialengua(this)">
  Ego autem sum pauper et dolens;<br />salus tua, Deus, súscipit me.<br />Laudábo
  nomen Dei cum cántico,<br />et magnificábo eum in laude.
</div>
<div class="latin hijo hijo_62" ontouchend="cambialengua(this)">
  <span class="red">R/. </span>In multitúdine misericórdiæ tuæ exáudi me,
  Dómine.
</div>
<div class="latin hijo hijo_63" ontouchend="cambialengua(this)">
  Vídeant húmiles et læténtur;<br />quǽrite Deum, et vivet cor vestrum.<br />Quóniam
  exaudívit páuperes Dóminus,<br />et vinctos suos non despéxit.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>In multitúdine misericórdiæ tuæ exáudi me,
  Dómine.
</div>
<div class="latin hijo hijo_65" ontouchend="cambialengua(this)">
  Quóniam Deus salvam fáciet Sion,<br />et ædificábit civitátes Iuda;<br />et
  inhabitábunt ibi, et possidébunt eam.<br />Et semen servórum eius hereditábunt
  eam,<br />et qui díligunt nomen eius, habitábunt in ea.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>In multitúdine misericórdiæ tuæ exáudi me,
  Dómine.
</div>
<div
  class="latin red hijo hijo_67"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_68" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Implete gaudium meum ut idem sapiatis</p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">2, 1-4</span>
  </p>
  <p class="Incipit-oneline">Fratres:</p>
  <p>
    Si qua consolátio in Christo, si quod solácium caritátis, si qua commúnio
    spíritus, si quæ víscera et miseratiónes, impléte gáudium meum, ut idem
    sapiátis, eándem caritátem habéntes, unánimes, id ipsum sapiéntes; nihil per
    contentiónem neque per inánem glóriam, sed in humilitáte superióres sibi
    ínvicem arbitrántes; non, quæ sua sunt, sínguli considerántes, sed et ea,
    quæ aliórum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_70" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 130, 1.2.3</span>
  </p>
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Custódi animam meam in pace apud te, Dómine.
</div>
<div class="latin hijo hijo_72" ontouchend="cambialengua(this)">
  Dómine, non est exaltátum cor meum,<br />neque eláti sunt óculi mei;<br />neque
  ambulávi in magnis,<br />neque in mirabílibus super me.
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Custódi animam meam in pace apud te, Dómine.
</div>
<div class="latin hijo hijo_74" ontouchend="cambialengua(this)">
  Vere pacátam et quiétam<br />feci ánimam meam,<br />sicut ablactátus in sinu
  matris suæ,<br />sicut ablactátus, ita in me est ánima mea.
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Custódi animam meam in pace apud te, Dómine.
</div>
<div class="latin hijo hijo_76" ontouchend="cambialengua(this)">
  Speret Israel in Dómino,<br />ex hoc nunc et usque in sǽculum.
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Custódi animam meam in pace apud te, Dómine.
</div>
<div class="latin hijo hijo_78" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 8, 31b-32</span>
  </p>
  <p class="PsalmAlleluiaVerse">
    Allelúia.<br />Si manséritis in sermóne meo, vere discípuli mei estis,<br />et
    cognoscétis veritátem, dicit Dóminus.<br />Allelúia.
  </p>
</div>
<div class="latin hijo hijo_79" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Noli vocare amicos tuos, sed pauperes et debiles</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 12-14</span>
  </p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_81" ontouchend="cambialengua(this)">
  <p>In illo témpore:</p>
  <p>
    Dicébat Iesus príncipi pharisæórum qui se invitáverat: «Cum facis prándium
    aut cenam, noli vocáre amícos tuos neque fratres tuos neque cognátos neque
    vicínos dívites, ne forte et ipsi te reinvítent, et fiat tibi retribútio.
    Sed cum facis convívium, voca páuperes, débiles, claudos, cæcos; et beátus
    eris, quia non habent retribúere tibi. Retribuétur enim tibi in
    resurrectióne iustórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_83" ontouchend="cambialengua(this)">
  <h2>Tempus «per annum»<br />Feria III hebd. XXXI</h2>
</div>
<div
  class="latin red hijo hijo_84"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_85" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Sumus alter alterius membra</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">12, 5-16a</span>
  </p>
  <p class="Incipit-oneline">Fratres:</p>
  <p>
    Multi unum corpus sumus in Christo, sínguli autem alter alteríus membra.
    Habéntes autem donatiónes secúndum grátiam, quæ data est nobis, differéntes:
    sive prophetíam, secúndum ratiónem fídei; sive ministérium, in ministrándo;
    sive qui docet, in doctrína; sive qui exhortátur, in exhortándo; qui
    tríbuit, in simplicitáte; qui præest, in sollicitúdine; qui miserétur, in
    hilaritáte.
  </p>
  <p>
    Diléctio sine simulatióne. Odiéntes malum, adhæréntes bono; caritáte
    fraternitátis ínvicem diligéntes, honóre ínvicem præveniéntes, sollicitúdine
    non pigri, spíritu fervéntes, Dómino serviéntes, spe gaudéntes, in
    tribulatióne patiéntes, oratióni instántes, necessitátibus sanctórum
    communicántes, hospitalitátem sectántes.
  </p>
  <p>
    Benedícite persequéntibus; benedícite et nolíte maledícere! Gaudére cum
    gaudéntibus, flere cum fléntibus. Idípsum ínvicem sentiéntes, non alta
    sapiéntes, sed humílibus consentiéntes.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_87" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 130, 1. 2. 3</span>
  </p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Custodi ánimam meam in pace apud te, Dómine.
</div>
<div class="latin hijo hijo_89" ontouchend="cambialengua(this)">
  Dómine, non est exaltátum cor meum,<br />neque eláti sunt óculi mei;<br />neque
  ambulávi in magnis,<br />neque in mirabílibus super me.
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Custodi ánimam meam in pace apud te, Dómine.
</div>
<div class="latin hijo hijo_91" ontouchend="cambialengua(this)">
  Vere pacátam et quiétam<br />feci ánimam meam,<br />sicut ablactátus in sinu
  matris suæ,<br />sicut ablactátus, ita in me est ánima mea.
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Custodi ánimam meam in pace apud te, Dómine.
</div>
<div class="latin hijo hijo_93" ontouchend="cambialengua(this)">
  Speret Israel in Dómino,<br />ex hoc nunc et usque in sǽculum.
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Custodi ánimam meam in pace apud te, Dómine.
</div>
<div
  class="latin red hijo hijo_95"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_96" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Humiliavit semetipsum, propter quod Deus illum exaltavit
  </p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">2, 5-11</span>
  </p>
  <p>Fratres:</p>
  <p>
    Hoc sentíte in vobis, quod et in Christo Iesu: qui cum in forma Dei esset,
    non rapínam arbitrátus est esse se æquálem Deo, sed semetípsum exinanívit
    formam servi accípiens, in similitúdinem hóminum factus; et hábitu invéntus
    ut homo, humiliávit semetípsum factus oboédiens usque ad mortem, mortem
    autem crucis.
  </p>
  <p>
    Propter quod et Deus illum exaltávit et donávit illi nomen, quod est super
    omne nomen, ut in nómine Iesu omne genu flectátur cæléstium et terréstrium
    et infernórum, et omnis lingua confiteátur «Dóminus Iesus Christus!», in
    glóriam Dei Patris.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_98" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 21, 26b-27. 28. 29-30a. 30c-32 (: 26a)</span>
  </p>
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Apud te, Dómine, laus mea in ecclésia magna.
</div>
<div class="latin hijo hijo_100" ontouchend="cambialengua(this)">
  Vota mea reddam in conspéctu timéntium eum.<br />Edent páuperes, et
  saturabúntur,<br />et laudábunt Dóminum qui requírunt eum:<br />«Vivant corda
  eórum in sǽculum sǽculi».
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Apud te, Dómine, laus mea in ecclésia magna.
</div>
<div class="latin hijo hijo_102" ontouchend="cambialengua(this)">
  Reminiscéntur et converténtur ad Dóminum<br />univérsi fines terræ,<br />et
  adorábunt in conspéctu eius<br />univérsæ famíliæ géntium.
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Apud te, Dómine, laus mea in ecclésia magna.
</div>
<div class="latin hijo hijo_104" ontouchend="cambialengua(this)">
  Ipsum solum adorábunt omnes, qui dórmiunt in terra;<br />in conspéctu eius
  prócident omnes qui descéndunt in púlverem.
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Apud te, Dómine, laus mea in ecclésia magna.
</div>
<div class="latin hijo hijo_106" ontouchend="cambialengua(this)">
  Anima autem mea illi vivet,<br />et semen meum sérviet ipsi.<br />Narrábitur
  de Dómino generatióni ventúræ,<br />et annuntiábunt iustítiam eius<br />pópulo
  qui nascétur: «Hæc fecit Dóminus».
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Apud te, Dómine, laus mea in ecclésia magna.
</div>
<div class="latin hijo hijo_108" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 11, 28</span>
  </p>
  <p class="PsalmAlleluiaVerse">
    Allelúia.<br />Veníte ad me, omnes qui laborátis et oneráti estis,<br />et
    ego refíciam vos, dicit Dóminus.<br />Allelúia.
  </p>
</div>
<div class="latin hijo hijo_109" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Exi in vias et sæpes et compelle intrare, ut impleatur domus mea
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 15-24</span>
  </p>
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_111" ontouchend="cambialengua(this)">
  <p>In illo témpore:</p>
  <p>
    Dixit ad Iesus quidam de simul discumbéntibus: «Beátus, qui manducábit panem
    in regno Dei».
  </p>
  <p>
    At ipse dixit ei: «Homo quidam fecit cenam magnam et vocávit multos; et
    misit servum suum hora cenæ dícere invitátis: «Veníte, quia iam parátum
    est». Et cœpérunt simul omnes excusáre. Primus dixit ei: «Villam emi et
    necésse hábeo exíre et vidére illam; rogo te, habe me excusátum». Et alter
    dixit: «Iuga boum emi quinque et eo probáre illa; rogo te, habe me
    excusátum». Et álius dixit: «Uxórem duxi et ídeo non possum veníre». Et
    revérsus servus nuntiávit hæc dómino suo.
  </p>
  <p>
    Tunc irátus pater famílias dixit servo suo: «Exi cito in platéas et vicos
    civitátis et páuperes ac débiles et cæcos et claudos íntroduc huc». Et ait
    servus: «Dómine, factum est, ut imperásti, et adhuc locus est». Et ait
    dóminus servo: «Exi in vias et sæpes, et compélle intráre, ut impleátur
    domus mea. Dico autem vobis, quod nemo virórum illórum, qui vocáti sunt,
    gustábit cenam meam»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_113" ontouchend="cambialengua(this)">
  <h2>Tempus «per annum»<br />Feria IV hebd. XXXI</h2>
</div>
<div
  class="latin red hijo hijo_114"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_115" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Plenitudo legis est dilectio</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">13, 8-10</span>
  </p>
  <p class="Incipit-oneline">Fratres:</p>
  <p>
    Némini quidquam debeátis, nisi ut ínvicem diligátis: qui enim díligit
    próximum, legem implévit. Nam: Non adulterábis, Non occídes, Non furáberis,
    Non concupísces, et si quod est áliud mandátum, in hoc verbo recapitulátur:
    Díliges próximum tuum tamquam teípsum. Diléctio próximo malum non operátur;
    plenitúdo ergo legis est diléctio.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_117" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2. 4-5. 9 (: 5a)</span>
  </p>
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Iucúndus homo qui miserétur et cómmodat.
</div>
<div class="latin hijo hijo_119" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Iucúndus homo qui miserétur et cómmodat.
</div>
<div class="latin hijo hijo_121" ontouchend="cambialengua(this)">
  Exórtum est in ténebris lumen rectis,<br />miséricors et miserátor et
  iustus.<br />Iucúndus homo, qui miserétur et cómmodat,<br />dispónet res suas
  in iudício.
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Iucúndus homo qui miserétur et cómmodat.
</div>
<div class="latin hijo hijo_123" ontouchend="cambialengua(this)">
  Distríbuit, dedit paupéribus;<br />iustítia eius manet in sǽculum sǽculi,<br />cornu
  eius exaltábitur in glória.
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Iucúndus homo qui miserétur et cómmodat.
</div>
<div
  class="latin red hijo hijo_125"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_126" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Vestram salutem operamini; Deus est enim qui operatur et vel le et perficere
  </p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">2, 12-18</span>
  </p>
  <p>
    Caríssimi mei, sicut semper obœdístis, non ut in præséntia mei tantum sed
    multo magis nunc in abséntia mea, cum metu et tremóre vestram salútem
    operámini; Deus est enim, qui operátur in vobis et velle et perfícere pro
    suo beneplácito.
  </p>
  <p>
    Omnia fácite sine murmuratiónibus et hæsitatiónibus, ut efficiámini sine
    queréla et símplices, fílii Dei sine reprehensióne in médio generatiónis
    pravæ et pervérsæ, inter quos lucétis sicut luminária in mundo, verbum vitæ
    fírmiter tenéntes ad glóriam meam in die Christi, quia non in vácuum cucúrri
    neque in vácuum laborávi.
  </p>
  <p>
    Sed et si delíbor supra sacrifícium et obséquium fídei vestræ, gáudeo et
    congáudeo ómnibus vobis; idípsum autem et vos gaudéte et congaudéte mihi.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_128" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 4. 13-14 (: 1a)</span>
  </p>
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_130" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_132" ontouchend="cambialengua(this)">
  Unum pétii a Dómino, hoc requíram:<br />ut inhábitem in domo Dómini<br />ómnibus
  diébus vitæ meæ,<br />ut vídeam voluptátem Dómini,<br />et vísitem templum
  eius.
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_134" ontouchend="cambialengua(this)">
  Credo vidére bona Dómini in terra vivéntium.<br />Exspécta Dóminum, viríliter
  age,<br />et confortétur cor tuum, et sústine Dóminum.
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_136" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Petr 4, 14</span>
  </p>
  <p class="PsalmAlleluiaVerse">
    Allelúia.<br />Si exprobrámini in nómine Christi, beáti,<br />quóniam
    Spíritus Dei super vos requiéscit.<br />Allelúia.
  </p>
</div>
<div class="latin hijo hijo_137" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui non renuntiat omnibus quæ possidet, non potest meus esse discipulus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 25-33</span>
  </p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_139" ontouchend="cambialengua(this)">
  <p>In illo témpore:</p>
  <p>
    Ibant turbæ multæ cum Iesu; et convérsus dixit ad illos: «Si quis venit ad
    me et non odit patrem suum et matrem et uxórem et fílios et fratres et
    soróres, adhuc et ánimam suam, non potest esse meus discípulus. Et, qui non
    báiulat crucem suam et venit post me, non potest esse meus discípulus.
  </p>
  <p>
    Quis enim ex vobis volens turrem ædificáre, non prius sedens cómputat
    sumptus, si habet ad perficiéndum? Ne, posteáquam posúerit fundaméntum et
    non potúerit perfícere, omnes, qui vident, incípiant illúdere ei dicéntes:
    «Hic homo cœpit ædificáre et non pótuit consummáre».
  </p>
  <p>
    Aut quis rex, itúrus commíttere bellum advérsus álium regem, non sedens
    prius cógitat, si possit cum decem mílibus occúrrere ei, qui cum vigínti
    mílibus venit ad se? Alióquin, adhuc illo longe agénte, legatiónem mittens
    rogat ea, quæ pacis sunt.
  </p>
  <p>
    Sic ergo omnis ex vobis, qui non renúntiat ómnibus, quæ póssidet, non potest
    meus esse discípulus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_141" ontouchend="cambialengua(this)">
  <h2>Tempus «per annum»<br />Feria V hebd. XXXI</h2>
</div>
<div
  class="latin red hijo hijo_142"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Sive vivimus, sive morimur, Domini sumus</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">14, 7-12</span>
  </p>
  <p class="Incipit-oneline">Fratres:</p>
  <p>
    Nemo nostrum sibi vivit, et nemo sibi móritur; sive enim vívimus, Dómino
    vívimus, sive mórimur, Dómino mórimur. Sive ergo vívimus, sive mórimur,
    Dómini sumus.
  </p>
  <p>
    In hoc enim Christus et mórtuus est et vixit, ut et mortuórum et vivórum
    dominétur. Tu autem, quid iúdicas fratrem tuum? Aut tu, quare spernis
    fratrem tuum? Omnes enim stábimus ante tribúnal Dei; scriptum est enim:
    «Vivo ego, dicit Dóminus, mihi flectétur omne genu, et omnis lingua
    confitébitur Deo». Itaque unusquísque nostrum pro se ratiónem reddet Deo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_145" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 4. 13-14 (: 13)</span>
  </p>
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_147" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_149" ontouchend="cambialengua(this)">
  Unum pétii a Dómino, hoc requíram:<br />ut inhábitem in domo Dómini<br />ómnibus
  diébus vitæ meæ,<br />ut vídeam voluptátem Dómini,<br />et vísitem templum
  eius.
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_151" ontouchend="cambialengua(this)">
  Credo vidére bona Dómini in terra vivéntium.<br />Exspécta Dóminum, viríliter
  age,<br />et confortétur cor tuum, et sústine Dóminum.
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div
  class="latin red hijo hijo_153"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_154" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Quæ mihi erant lucra, hæc arbitratus sum propter Christum detrimentum
  </p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">3, 3-8a</span>
  </p>
  <p>Fratres:</p>
  <p>
    Nos sumus circumcísio, qui Spíritu Dei servímus et gloriámur in Christo Iesu
    et non in carne fidúciam habéntes, quamquam ego hábeam confidéntiam et in
    carne. Si quis álius vidétur confídere in carne, ego magis: circumcísus
    octáva die, ex génere Israel, de tribu Béniamin, Hebrǽus ex Hebrǽis,
    secúndum legem pharisǽus, secúndum æmulatiónem pérsequens Ecclésiam,
    secúndum iustítiam, quæ in lege est, conversátus sine queréla.
  </p>
  <p>
    Sed, quæ mihi erant lucra, hæc arbitrátus sum propter Christum detriméntum.
    Verúmtamen exístimo ómnia detriméntum esse propter eminéntiam sciéntiæ
    Christi Iesu Dómini mei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_156" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 104, 2-3. 4-5. 6-7 (: 3b)</span>
  </p>
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Lætétur cor quæréntium Dóminum.
</div>
<div class="latin hijo hijo_158" ontouchend="cambialengua(this)">
  Cantáte ei et psállite ei,<br />meditámini in ómnibus mirabílibus eius.<br />Laudámini
  in nómine sancto eius,<br />lætétur cor quæréntium Dóminum.
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Lætétur cor quæréntium Dóminum.
</div>
<div class="latin hijo hijo_160" ontouchend="cambialengua(this)">
  Quǽrite Dóminum et poténtiam eius,<br />quǽrite fáciem eius semper.<br />Mementóte
  mirabílium eius quæ fecit,<br />prodígia eius et iudícia oris eius.
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Lætétur cor quæréntium Dóminum.
</div>
<div class="latin hijo hijo_162" ontouchend="cambialengua(this)">
  Semen Abraham, servi eius,<br />fílii Iacob, elécti eius.<br />Ipse Dóminus
  Deus noster;<br />in univérsa terra iudícia eius.
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Lætétur cor quæréntium Dóminum.
</div>
<div class="latin hijo hijo_164" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 11, 28</span>
  </p>
  <p class="PsalmAlleluiaVerse">
    Allelúia.<br />Veníte ad me, omnes qui laborátis et oneráti estis,<br />et
    ego refíciam vos, dicit Dóminus.<br />Allelúia.
  </p>
</div>
<div class="latin hijo hijo_165" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Gaudium erit in cælo super uno peccatore pænitentiam agente
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">15, 1-10</span>
  </p>
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_167" ontouchend="cambialengua(this)">
  <p>In illo témpore:</p>
  <p>
    Erant appropinquántes Iesu omnes publicáni et peccatóres, ut audírent illum.
    Et murmurábant pharisǽi et scribæ dicéntes: «Hic peccatóres récipit et
    mandúcat cum illis».
  </p>
  <p>
    Et ait ad illos parábolam istam dicens: «Quis ex vobis homo, qui habet
    centum oves et si perdíderit unam ex illis, nonne dimíttit nonagínta novem
    in desérto et vadit ad illam, quæ períerat, donec invéniat illam? Et cum
    invénerit eam, impónit in úmeros suos gaudens et véniens domum cónvocat
    amícos et vicínos dicens illis: «Congratulámini mihi, quia invéni ovem meam,
    quæ períerat».
  </p>
  <p>
    Dico vobis: Ita gáudium erit in cælo super uno peccatóre pæniténtiam agénte
    quam super nonagínta novem iustis, qui non índigent pæniténtia.
  </p>
  <p>
    Aut quæ múlier habens drachmas decem, si perdíderit drachmam unam, nonne
    accéndit lucérnam et evérrit domum et quærit diligénter, donec invéniat? Et
    cum invénerit, cónvocat amícas et vicínas dicens: «Congratulámini mihi, quia
    invéni drachmam, quam perdíderam».
  </p>
  <p>
    Ita dico vobis: Gáudium fit coram ángelis Dei super uno peccatóre
    pæniténtiam agénte».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_169" ontouchend="cambialengua(this)">
  <h2>Tempus «per annum»<br />Feria VI hebd. XXXI</h2>
</div>
<div
  class="latin red hijo hijo_170"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_171" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Miníster Christi Iesu ad gentes, ut fiat oblatio gentium accepta
  </p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">15, 14-21</span>
  </p>
  <p class="Incipit-oneline">
    Certus sum autem, fratres mei, et ego ipse de vobis, quóniam et ipsi pleni
    estis bonitáte, repléti omni sciéntia, ita ut possítis et altérutrum mónere.
    Audácius autem scripsi vobis ex parte, tamquam in memóriam vos redúcens
    propter grátiam, quæ data est mihi a Deo, ut sim miníster Christi Iesu ad
    gentes, cónsecrans Evangélium Dei, ut fiat oblátio géntium accépta,
    sanctificáta in Spíritu Sancto.
  </p>
  <p>
    Hábeo ígitur gloriatiónem in Christo Iesu ad Deum; non enim audébo áliquid
    loqui eórum, quæ per me non effécit Christus in obœdiéntiam géntium, verbo
    et factis, in virtúte signórum et prodigiórum, in virtúte Spíritus, ita ut
    ab Ierúsalem et per circúitum usque in Illýricum repléverim Evangélium
    Christi, sic autem conténdens prædicáre Evangélium, non ubi nominátus est
    Christus, ne super aliénum fundaméntum ædificárem, sed sicut scriptum est:
    «Quibus non est annuntiátum de eo, vidébunt; et, qui non audiérunt,
    intéllegent».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_173" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 1. 2-3ab. 3cd-4 (: cf. 2)</span>
  </p>
</div>
<div class="latin hijo hijo_174" ontouchend="cambialengua(this)">
  <span class="red">R/. </span>In conspéctu géntium revelávit Dóminus salutáre
  suum.
</div>
<div class="latin hijo hijo_175" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_176" ontouchend="cambialengua(this)">
  <span class="red">R/. </span>In conspéctu géntium revelávit Dóminus salutáre
  suum.
</div>
<div class="latin hijo hijo_177" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_178" ontouchend="cambialengua(this)">
  <span class="red">R/. </span>In conspéctu géntium revelávit Dóminus salutáre
  suum.
</div>
<div class="latin hijo hijo_179" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_180" ontouchend="cambialengua(this)">
  <span class="red">R/. </span>In conspéctu géntium revelávit Dóminus salutáre
  suum.
</div>
<div
  class="latin red hijo hijo_181"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_182" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Salvatorem exspectamus qui transfigurabit corpus humilitatis nostræ,
    conforme corpori gloriæ suæ
  </p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">3, 17 — 4, 1</span>
  </p>
  <p>
    Coimitatóres mei estóte, fratres, et observáte eos, qui ita ámbulant, sicut
    habétis formam nos. Multi enim ámbulant, quos sæpe dicébam vobis, nunc autem
    et flens dico, inimícos crucis Christi, quorum finis intéritus, quorum deus
    venter et glória in confusióne ipsórum, qui terréna sápiunt.
  </p>
  <p>
    Noster enim municipátus in cælis est, unde étiam salvatórem exspectámus
    Dóminum Iesum Christum, qui transfigurábit corpus humilitátis nostræ, ut
    illud confórme fáciat córpori glóriæ suæ secúndum operatiónem, qua possit
    étiam subícere sibi ómnia.
  </p>
  <p>
    Itaque, fratres mei caríssimi et desideratíssimi, gáudium et coróna mea, sic
    state in Dómino, caríssimi!
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_184" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 121, 1-2. 3-4a. 4b-5 (: cf. 1)</span>
  </p>
</div>
<div class="latin hijo hijo_185" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_186" ontouchend="cambialengua(this)">
  Lætátus sum in eo, quod dixérunt mihi:<br />«In domum Dómini íbimus».<br />Stantes
  iam sunt pedes nostri<br />in portis tuis, Ierúsalem.
</div>
<div class="latin hijo hijo_187" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_188" ontouchend="cambialengua(this)">
  Ierúsalem, quæ ædificáta est ut cívitas<br />sibi compácta in idípsum.<br />Illuc
  enim ascendérunt tribus, tribus Dómini.
</div>
<div class="latin hijo hijo_189" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_190" ontouchend="cambialengua(this)">
  Testimónium Israel, ad confiténdum nómini Dómini.<br />Quia illic sedérunt
  sedes ad iudícium,<br />sedes domus David.
</div>
<div class="latin hijo hijo_191" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_192" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Io 2, 5</span>
  </p>
  <p class="PsalmAlleluiaVerse">
    Allelúia.<br />Qui servat verbum Christi,<br />vere in hoc cáritas Dei
    consummáta est.<br />Allelúia.
  </p>
</div>
<div class="latin hijo hijo_193" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Filii huius sǽculi prudentiores filiis lucis in generatione sua sunt
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">16, 1-8</span>
  </p>
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_195" ontouchend="cambialengua(this)">
  <p>In illo témpore: Dicébat Iesus ad discípulos suos:</p>
  <p>
    «Homo quidam erat dives, qui habébat vílicum, et hic diffamátus est apud
    illum quasi dissipásset bona ipsíus. Et vocávit illum et ait illi: «Quid hoc
    áudio de te? Redde ratiónem vilicatiónis tuæ; iam enim non póteris
    vilicáre».
  </p>
  <p>
    Ait autem vílicus intra se: «Quid fáciam, quia dóminus meus aufert a me
    vilicatiónem? Fódere non váleo, mendicáre erubésco. Scio quid fáciam, ut,
    cum amótus fúero a vilicatióne, recípiant me in domos suas».
  </p>
  <p>
    Convocátis ítaque síngulis debitóribus dómini sui, dicébat primo: «Quantum
    debes dómino meo?». At ille dixit: «Centum cados ólei». Dixítque illi:
    «Accipe cautiónem tuam et sede cito, scribe quinquagínta». Deínde álii
    dixit: «Tu vero quantum debes?». Qui ait: «Centum coros trítici». Ait illi:
    «Accipe lítteras tuas et scribe octogínta».
  </p>
  <p>
    Et laudávit dóminus vílicum iniquitátis, quia prudénter fecísset, quia fílii
    huius sǽculi prudentióres fíliis lucis in generatióne sua sunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_197" ontouchend="cambialengua(this)">
  <h2>Tempus «per annum»<br />Sabbato hebd. XXXI</h2>
</div>
<div
  class="latin red hijo hijo_198"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_199" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Salutate invicem in osculo sancto</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">16, 3-9.16.22-27</span>
  </p>
  <p class="Incipit-oneline">Fratres:</p>
  <p>
    Salutáte Priscam et Aquilam adiutóres meos in Christo Iesu, qui pro ánima
    mea suas cervíces supposuérunt, quibus non solus ego grátias ago sed et
    cunctæ Ecclésiæ géntium; et domésticam eórum Ecclésiam.
  </p>
  <p>
    Salutáte Epænétum diléctum mihi, primítias Asiæ in Christo. Salutáte Maríam,
    quæ multum laborávit in vobis. Salutáte Andronícum et Iúniam cognátos meos
    et concaptívos meos, qui sunt nóbiles in apóstolis, qui et ante me fuérunt
    in Christo. Salutáte Ampliátum dilectíssimum mihi in Dómino. Salutáte
    Urbánum adiutórem nostrum in Christo et Stachyn diléctum meum.
  </p>
  <p>Salutáte ínvicem in ósculo sancto. Salútant vos omnes Ecclésiæ Christi.</p>
  <p>
    Salúto vos ego Tértius, qui scripsi epístulam in Dómino. Salútat vos Gaíus
    hospes meus et univérsæ Ecclésiæ. Salútat vos Erástus arcárius civitátis et
    Quartus frater.
  </p>
  <p>
    Ei autem, qui potens est vos confirmáre iuxta Evangélium meum et
    prædicatiónem Iesu Christi secúndum revelatiónem mystérii tempóribus ætérnis
    táciti, manifestáti autem nunc, et per scriptúras Prophetárum secúndum
    præcéptum ætérni Dei ad obœditiónem fídei in cunctis géntibus patefácti,
    soli sapiénti Deo per Iesum Christum, cui glória in sǽcula. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_201" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 2-3. 4-5. 10-11 (: cf. 1)</span>
  </p>
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_203" ontouchend="cambialengua(this)">
  Per síngulos dies benedícam tibi,<br />et laudábo nomen tuum<br />in sǽculum
  et in sǽculum sǽculi.<br />Magnus Dóminus et laudábilis nimis,<br />et
  magnitúdinis eius non est investigátio.
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_205" ontouchend="cambialengua(this)">
  Generátio generatióni laudábit ópera tua,<br />et poténtiam tuam
  pronuntiábunt.<br />Magnificéntiam glóriæ maiestátis tuæ loquéntur,<br />et
  mirabília tua enarrábunt.
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div class="latin hijo hijo_207" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Benedícam nómini tuo in sǽculum, Deus meus, rex.
</div>
<div
  class="latin red hijo hijo_209"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_210" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Omnia possum in eo, qui me confortat</p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">4, 10-19</span>
  </p>
  <p>Fratres:</p>
  <p>
    Gavísus sum in Dómino veheménter, quóniam tandem aliquándo refloruístis pro
    me sentíre, sicut et sentiebátis, opportunitáte autem carebátis. Non quasi
    propter penúriam dico, ego enim dídici, in quibus sum, suffíciens esse.
  </p>
  <p>
    Scio et humiliári, scio et abundáre; ubíque et in ómnibus institútus sum et
    satiári et esuríre et abundáre et penúriam pati. Omnia possum in eo, qui me
    confórtat. Verúmtamen bene fecístis communicántes tribulatióni meæ.
  </p>
  <p>
    Scitis autem et vos, Philippénses, quod in princípio Evangélii, quando
    proféctus sum a Macedónia, nulla mihi Ecclésia communicávit in ratióne dati
    et accépti, nisi vos soli; quia et Thessalonícam et semel et bis in usum
    mihi misístis. Non quia quæro datum, sed requíro fructum, qui abúndet in
    ratiónem vestram. Accépi autem ómnia et abúndo; replétus sum accéptis ab
    Epaphrodíto, quæ misístis odórem suavitátis, hóstiam accéptam, placéntem
    Deo.
  </p>
  <p>
    Deus autem meus implébit omne desidérium vestrum secúndum divítias suas in
    glória in Christo Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_212" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2. 5-6. 8a et 9 (: 1a)</span>
  </p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_214" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_216" ontouchend="cambialengua(this)">
  Iucúndus homo qui miserétur et cómmodat,<br />dispónet res suas in iudício,<br />quia
  in ætérnum non commovébitur.<br />In memória ætérna erit iustus.
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_218" ontouchend="cambialengua(this)">
  Confirmátum est cor eius, non timébit.<br />Distríbuit, dedit paupéribus;<br />iustítia
  eius manet in sǽculum sǽculi,<br />cornu eius exaltábitur in glória.
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_220" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 8, 9</span>
  </p>
  <p class="PsalmAlleluiaVerse">
    Allelúia.<br />Iesus Christus egénus factus est, cum esset dives,<br />ut
    illíus inópia vos dívites essétis.<br />Allelúia.
  </p>
</div>
<div class="latin hijo hijo_221" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Si ergo in iniquo mammona fideles non fuistis, quod verum est quis credet
    vobis?
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">16, 9-15</span>
  </p>
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_223" ontouchend="cambialengua(this)">
  <p>In illo témpore: Dicébat Iesus discípulis suis:</p>
  <p>
    «Fácite vobis amícos de mammóna iniquitátis, ut, cum defécerit, recípiant
    vos in ætérna tabernácula.
  </p>
  <p>
    Qui fidélis est in mínimo, et in maióri fidélis est; et, qui in módico
    iníquus est, et in maióri iníquus est. Si ergo in iníquo mammóna fidéles non
    fuístis, quod verum est, quis credet vobis? Et si in aliéno fidéles non
    fuístis, quod vestrum est, quis dabit vobis?
  </p>
  <p>
    Nemo servus potest duóbus dóminis servíre: aut enim unum ódiet et álterum
    díliget, aut uni adhærébit et álterum contémnet. Non potéstis Deo servíre et
    mammónæ».
  </p>
  <p>
    Audiébant autem ómnia hæc pharisǽi, qui erant avári, et deridébant illum.
  </p>
  <p>
    Et ait illis: «Vos estis, qui iustificátis vos coram homínibus; Deus autem
    novit corda vestra, quia, quod homínibus altum est, abominátio est ante
    Deum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_224" ontouchend="cambialengua(this)">
  <span class="red">R/. </span>Laus tibi, Christe.
</div>
