<div class="latin hijo hijo_1" ontouchend="cambialengua(this)">
  <p class="Summary">Sint oculi tui aperti super domum hanc.</p>
  <p class="Areadingfrom">
    Léctio libri primi Regum<span class="alindcha">8, 22-23. 27-30</span>
  </p>
  <p>In diébus illis:</p>
  <p>
    Stetit Sálomon ante altáre Dómini in conspéctu omnis ecclésiæ Israel et
    expándit manus suas in cælum et ait:
  </p>
  <p>
    «Dómine, Deus Israel, non est símilis tui Deus in cælo désuper et super
    terra deórsum, qui custódis pactum et misericórdiam servis tuis, qui
    ámbulant coram te in toto corde suo.
  </p>
  <p>
    Ergóne putándum est quod vere Deus hábitet super terram? Si enim cælum et
    cæli cælórum te cápere non possunt, quanto magis domus hæc, quam ædificávi!
    Sed réspice ad oratiónem servi tui et ad preces eius, Dómine Deus meus; audi
    clamórem et oratiónem, quam servus tuus orat coram te hódie, ut sint óculi
    tui apérti super domum hanc nocte ac die, super locum, de quo dixísti: “Erit
    nomen meum ibi”, ut exáudias oratiónem, qua orat te servus tuus in loco
    isto, ut exáudias deprecatiónem servi tui et pópuli tui Israel, quodcúmque
    oráverint in loco isto, et exáudies in loco habitáculi tui in cælo et, cum
    exaudíeris, propítius eris».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_2" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_3" ontouchend="cambialengua(this)">
  <p class="Summary">
    Ædificavi domum in habitaculum tuum, ut habitares ibi in perpetuum.
  </p>
  <p class="Areadingfrom">
    Léctio libri secúndi Paralipómenon<span class="alindcha">5, 6-10. 13 — 6, 2</span>
  </p>
  <p>In diébus illis:</p>
  <p>
    Rex Sálomon et univérsus cœtus Israel, omnes, qui fuérunt congregáti ad eum
    ante arcam, immolábant oves et boves absque ullo número: tanta enim erat
    multitúdo victimárum.
  </p>
  <p>
    Et intulérunt sacerdótes arcam fœderis Dómini in locum suum ad Dabir templi,
    in sancta sanctórum subter alas Chérubim, ita ut Chérubim expánderent alas
    suas super locum, in quo pósita erat arca, et ipsam arcam tégerent cum
    véctibus suis ab alto. Véctium autem, quibus portabátur arca, quia páululum
    longióres erant, cápita parébant ante Dabir; si vero quis erat extrínsecus
    eos vidére non póterat. Fuit ítaque arca ibi usque in præséntem diem.
    Nihílque erat áliud in arca, nisi duæ tábulæ, quas posúerat Móyses in Horeb,
    quando fecit Dóminus fœdus cum fíliis Israel egrediéntibus ex Ægýpto.
  </p>
  <p>
    Igitur cunctis páriter et tubis et voce et cýmbalis et órganis et divérsi
    géneris musicórum concinéntibus et vocem in sublíme tolléntibus, cum una
    voce Dóminum laudáre cœpíssent et dícere: «Confitémini Dómino quóniam bonus,
    quóniam in ætérnum misericórdia eius», impléta est domus Dei nube, nec
    potuérunt sacerdótes stare et ministráre propter nubem; compléverat enim
    glória Dómini domum Dei.
  </p>
  <p>
    Tunc Sálomon ait: «Dóminus pollícitus est, ut habitáret in calígine; ego
    autem ædificávi domum in habitáculum tuum, ut habitáres ibi in perpétuum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="Summary">Domus mea domus orationis vocabitur cunctis populis.</p>
  <p class="Areadingfrom">
    Léctio libri Isaíæ prophétæ<span class="alindcha">56, 1. 6-7</span>
  </p>
  <p>Hæc dicit Dóminus:</p>
  <p>
    «Custodíte iudícium et fácite iustítiam, quia iuxta est salus mea, ut
    véniat, et iustítia mea, ut revelétur.
  </p>
  <p>
    Et fílios ádvenæ, qui adhærent Dómino, ut colant eum, ut díligant nomen
    Dómini, ut sint ei in servos, omnes custodiéntes sábbatum, ne pólluant
    illud, et tenéntes fœdus meum, addúcam eos in montem sanctum meum et
    lætificábo eos in domo oratiónis meæ: holocáusta eórum et víctimæ eórum
    placébunt mihi super altári meo, quia domus mea domus oratiónis vocábitur
    cunctis pópulis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_7" ontouchend="cambialengua(this)">
  <p class="Summary">Repleta erat gloria Domini domus</p>
  <p class="Areadingfrom">
    Léctio libri Ezechiélis prophétæ<span class="alindcha">43, 1-2. 4-7a</span>
  </p>
  <p>
    Duxit me ángelus ad portam, quæ respiciébat ad viam orientálem, et ecce
    glória Dei Israel ingrediebátur per viam orientálem, et vox erat ei quasi
    vox aquárum multárum, et terra splendébat a maiestáte eius.
  </p>
  <p>
    Et maiéstas Dómini ingréssa est templum per viam portæ, quæ respiciébat ad
    oriéntem. Et levávit me spíritus et introdúxit me in átrium intérius; et
    ecce repléta erat glória Dómini domus.
  </p>
  <p>
    Et audívi loquéntem ad me de domo, cum vir staret iuxta me, et dixit ad me:
    «Fili hóminis, locus sólii mei et locus vestigiórum pedum meórum, ubi
    habitábo in médio filiórum Israel in ætérnum»
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_9" ontouchend="cambialengua(this)">
  <p class="Summary">
    Vidi aquam egredientem de templo, et omnis ad quos pervenit aqua ista salvi
    facti sunt (Ant. Vidi aquam).
  </p>
  <p class="Areadingfrom">
    Léctio libri Ezechiélis prophétæ<span class="alindcha">47, 1-2. 8-9. 12</span>
  </p>
  <p>In diébus illis:</p>
  <p>
    Convértit me ángelus ad portam domus Dómini, et ecce aquæ egrediebántur
    subter limen domus ad oriéntem; fácies enim domus respiciébat ad oriéntem,
    aquæ autem descendébant a látere templi dextro a merídie altáris. Et edúxit
    me per viam portæ aquilónis et convértit me ad viam foras ad portam
    exteriórem, quæ respiciébat ad oriéntem; et ecce aquæ exeúntes a látere
    dextro.
  </p>
  <p>
    Et ait ad me: «Aquæ istæ, quæ egrediúntur ad regiónem orientálem et
    descéndunt ad Arabam, intrábunt mare, aquas salsas, et sanabúntur aquæ: et
    omnis ánima vivens, quæ movétur, quocúmque vénerit torrens, vivet, et erunt
    pisces multi satis, postquam vénerint illuc aquæ istæ, et sanabúntur et
    vivent ómnia, ad quæ vénerit torrens.
  </p>
  <p>
    Et super torréntem oriétur in ripis eius ex utráque parte omne lignum
    pomíferum; non défluet fólium ex eo, et non defíciet fructus eius: per
    síngulos menses áfferet primitíva, quia aquæ eius de sanctuário egrediéntur,
    et erunt fructus eius in cibum, et fólia eius ad medicínam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_11" ontouchend="cambialengua(this)">
  <p class="Summary">Non Altissimus in manufactis habitat.</p>
  <p class="Areadingfrom">
    Léctio Actuum Apostolórum<span class="alindcha">7, 44-50</span>
  </p>
  <p>In diébus illis:</p>
  <p>[Dicebat Stephanus plebi et senioribus et scribis:]</p>
  <p>
    «Tabernáculum testimónii erat pátribus nostris in desérto, sicut dispósuit,
    qui loquebátur ad Móysen, ut fáceret illud secúndum formam, quam víderat;
    quod et induxérunt suscipiéntes patres nostri cum Iesu in possessiónem
    géntium, quas éxpulit Deus a fácie patrum nostrórum, usque in diébus David,
    qui invénit grátiam ante Deum et pétiit, ut inveníret tabernáculum dómui
    Iacob.
  </p>
  <p>
    Sálomon autem ædificávit illi domum. Sed non Altíssimus in manufáctis
    hábitat, sicut prophéta dicit: “Cælum mihi thronus est, terra autem
    scabéllum pedum meórum. Quam domum ædificábitis mihi, dicit Dóminus, aut
    quis locus requietiónis meæ? Nonne manus mea fecit hæc ómnia?”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_13" ontouchend="cambialengua(this)">
  <p class="Summary"></p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">21, 1-5a</span>
  </p>
  <p>
    Ego, Ioánnes, vidi cælum novum et terram novam; primum enim cælum et prima
    terra abiérunt, et mare iam non est.
  </p>
  <p>
    Et civitátem sanctam Ierúsalem novam vidi descendéntem de cælo a Deo,
    parátam sicut sponsam ornátam viro suo. Et audívi vocem magnam de throno
    dicéntem: «Ecce tabernáculum Dei cum homínibus! Et habitábit cum eis, et
    ipsi pópuli eius erunt, et ipse Deus cum eis erit eórum Deus; et abstérget
    omnem lácrimam ab óculis eórum, et mors ultra non erit, neque luctus neque
    clamor neque dolor erit ultra, quia prima abiérunt».
  </p>
  <p>Et dixit, qui sedébat super throno: «Ecce nova fácio ómnia».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_15" ontouchend="cambialengua(this)">
  <p class="Summary">Super ipsis fundamentis nomina duodecim Apostolorum Agn</p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">21, 9b-14</span>
  </p>
  <p>
    Locútus est ángelus mecum dicens: «Veni, osténdam tibi sponsam uxórem Agni».
  </p>
  <p>
    Et sústulit me in spíritu super montem magnum et altum et osténdit mihi
    civitátem sanctam Ierúsalem descendéntem de cælo a Deo, habéntem claritátem
    Dei; lumen eius símile lápidi pretiosíssimo, tamquam lápidi iáspidi, in
    modum crystálli; et habébat murum magnum et altum et habébat portas duódecim
    et super portas ángelos duódecim et nómina inscrípta, quæ sunt duódecim
    tríbuum filiórum Israel.
  </p>
  <p>
    Ab oriénte portæ tres, et ab aquilóne portæ tres, et ab austro portæ tres,
    et ab occásu portæ tres; et murus civitátis habens fundaménta duódecim, et
    super ipsis duódecim nómina duódecim apostólorum Agni.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">
    <span class="alindcha">1 Par 29, 10. 11. 12 (: 13b)</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laudámus nomen tuum ínclitum, Dómine.
</div>
<div class="latin hijo hijo_19" ontouchend="cambialengua(this)">
  Benedíctus es, Dómine, Deus Israel patris nostri,<br />ab ætérno in ætérnum.
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laudámus nomen tuum ínclitum, Dómine.
</div>
<div class="latin hijo hijo_21" ontouchend="cambialengua(this)">
  Tua est, Dómine, magnificéntia et poténtia,<br />glória, splendor atque
  maiéstas.<br />Cuncta enim, quæ in cælo sunt et in terra, tua sunt.<br />Tuum,
  Dómine, regnum, et tu eleváris ut caput super ómnia.
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Laudámus nomen tuum ínclitum, Dómine.
</div>
<div class="latin hijo hijo_23" ontouchend="cambialengua(this)">
  De te sunt divítiæ et glória,<br />tu domináris ómnium.<br />In manu tua
  virtus et poténtia,<br />in manu tua est magnificáre et firmáre ómnia.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Laudámus nomen tuum ínclitum, Dómine.
</div>
<div class="latin hijo hijo_25" ontouchend="cambialengua(this)">
  <p class="ReadingGospelTitle">
    <span class="alindcha">Ps 45, 2-3. 5-6. 8-9 (: 5)</span>
  </p>
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Flúminis rivi lætíficant civitátem Dei: sancta
  tabernácula Altíssimi.
</div>
<div class="latin hijo hijo_27" ontouchend="cambialengua(this)">
  Deus est nobis refúgium et virtus,<br />adiutórium in tribulatiónibus invéntus
  est nimis.<br />Proptérea non timébimus, dum turbábitur terra,<br />et
  transferéntur montes in cor maris
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Flúminis rivi lætíficant civitátem Dei: sancta
  tabernácula Altíssimi.
</div>
<div class="latin hijo hijo_29" ontouchend="cambialengua(this)">
  Flúminis rivi lætíficant civitátem Dei,<br />sancta tabernácula Altíssimi.<br />Deus
  in médio eius, non commovébitur;<br />adiuvábit eam Deus mane dilúculo
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Flúminis rivi lætíficant civitátem Dei: sancta
  tabernácula Altíssimi.
</div>
<div class="latin hijo hijo_31" ontouchend="cambialengua(this)">
  Dóminus virtútum nobíscum,<br />refúgium nobis Deus Iacob.<br />Veníte et
  vidéte ópera Dómini,<br />quæ pósuit prodígia super terram.<br />Auferet bella
  usque ad finem terræ
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Flúminis rivi lætíficant civitátem Dei: sancta
  tabernácula Altíssimi.
</div>
<div class="latin hijo hijo_33" ontouchend="cambialengua(this)">
  <p class="ReadingGospelTitle">
    <span class="alindcha">Ps 83, 3. 4. 5 et 10. 11 (: 2 vel&nbsp;Ap 21, 3b)</span>
  </p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!<br /><span
    class="red">vel: </span>&nbsp;Ecce tabernáculum Dei cum homínibus.
</div>
<div class="latin hijo hijo_35" ontouchend="cambialengua(this)">
  Concupíscit et déficit ánima mea in átria Dómini.<br />Cor meum et caro mea
  exsultavérunt in Deum vivum.
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!<br /><span
    class="red">vel: </span>&nbsp;Ecce tabernáculum Dei cum homínibus.
</div>
<div class="latin hijo hijo_37" ontouchend="cambialengua(this)">
  Etenim passer invénit sibi domum,<br />et turtur nidum sibi, ubi ponat pullos
  suos:<br />altária tua, Dómine virtútum, rex meus et Deus meus.
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!<br /><span
    class="red">vel: </span>&nbsp;Ecce tabernáculum Dei cum homínibus.
</div>
<div class="latin hijo hijo_39" ontouchend="cambialengua(this)">
  Beáti qui hábitant in domo tua,<br />in perpétuum laudábunt te.<br />Protéctor
  noster áspice, Deus,<br />et réspice in fáciem Christi tui.
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!<br /><span
    class="red">vel: </span>&nbsp;Ecce tabernáculum Dei cum homínibus.
</div>
<div class="latin hijo hijo_41" ontouchend="cambialengua(this)">
  Quia mélior est dies una in átriis tuis super mília,<br />elégi ad limen esse
  in domo Dei mei,<br />magis quam habitáre in tabernáculis peccatórum.
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!<br /><span
    class="red">vel: </span>&nbsp;Ecce tabernáculum Dei cum homínibus.
</div>
<div class="latin hijo hijo_43" ontouchend="cambialengua(this)">
  <p class="ReadingGospelTitle">
    <span class="alindcha">Ps 94, 1-2. 3-5. 6-7</span>
  </p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Accedámus in conspéctum Dómini cum láudibus!
</div>
<div class="latin hijo hijo_45" ontouchend="cambialengua(this)">
  Veníte, exsultémus Dómino;<br />iubilémus Deo salutári nostro.<br />Præoccupémus
  fáciem eius in confessióne,<br />et in psalmis iubilémus ei.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Accedámus in conspéctum Dómini cum láudibus!
</div>
<div class="latin hijo hijo_47" ontouchend="cambialengua(this)">
  Quóniam Deus magnus Dóminus,<br />et rex magnus super omnes deos.<br />Quia in
  manu eius sunt profúnda terræ,<br />et altitúdines móntium ipsíus sunt.<br />Quóniam
  ipsíus est mare, et ipse fecit illud,<br />et siccam manus eius formavérunt.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Accedámus in conspéctum Dómini cum láudibus!
</div>
<div class="latin hijo hijo_49" ontouchend="cambialengua(this)">
  Veníte, adorémus et procidámus,<br />et génua flectámus ante Dóminum qui fecit
  nos,<br />quia ipse est Deus noster,<br />et nos pópulus páscuæ eius et oves
  manus eius.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Accedámus in conspéctum Dómini cum láudibus!
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">
    <span class="alindcha">Sal 121, 1-2. 3-4. 8-9 (R.: cf. 1)</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_53" ontouchend="cambialengua(this)">
  Lætátus sum in eo, quod dixérunt mihi:<br />«In domum Dómini íbimus».<br />Stantes
  iam sunt pedes nostri<br />in portis tuis, Ierúsalem.
</div>
<div class="latin hijo hijo_54" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_55" ontouchend="cambialengua(this)">
  Ierúsalem, quæ ædificáta est ut cívitas<br />sibi compácta in idípsum.<br />Illuc
  enim ascendérunt tribus, tribus Dómini,<br />testimónium Israel, ad
  confiténdum nómini Dómini.
</div>
<div class="latin hijo hijo_58" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_59" ontouchend="cambialengua(this)">
  Propter fratres meos et próximos meos<br />loquar: «Pax in te!».<br />Propter
  domum Dómini Dei nostri<br />exquíram bona tibi.
</div>
<div class="latin hijo hijo_60" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_61" ontouchend="cambialengua(this)">
  <p class="Summary">Templum Dei estis.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">3, 9c-11. 16-17</span>
  </p>
  <p>Fratres:</p>
  <p>
    Dei ædificátio estis. Secúndum grátiam Dei, quæ data est mihi, ut sápiens
    architéctus fundaméntum pósui; álius autem superædíficat. Unusquísque autem
    vídeat quómodo superædíficet; fundaméntum enim áliud nemo potest pónere
    præter id, quod pósitum est, qui est Iesus Christus.
  </p>
  <p>
    Nescítis quia templum Dei estis, et Spíritus Dei hábitat in vobis? Si quis
    autem templum Dei evérterit, evértet illum Deus; templum enim Dei sanctum
    est, quod estis vos.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_63" ontouchend="cambialengua(this)">
  <p class="Summary">Superædificate super fundamentum Apostolorum.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">2, 19-22</span>
  </p>
  <p>Fratres:</p>
  <p>
    Iam non estis extránei et ádvenæ, sed estis concíves sanctórum et doméstici
    Dei, superædificáti super fundaméntum apostólorum et prophetárum, ipso summo
    angulári lápide Christo Iesu, in quo omnis ædificátio compácta crescit in
    templum sanctum in Dómino, in quo et vos coædificámini in habitáculum Dei in
    Spíritu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_65" ontouchend="cambialengua(this)">
  <p class="Summary">Accessistis ad Sion montem et civitatem Dei viventis.</p>
  <p class="Areadingfrom">
    Léctio Epístolæ ad Hebræos<span class="alindcha">12, 18-19. 22-24a</span>
  </p>
  <p>Fratres:</p>
  <p>
    Non accessístis ad tractábilem et ardéntem ignem et túrbinem et calíginem et
    procéllam et tubæ sonum et vocem verbórum, quam qui audiérunt, recusavérunt,
    ne ultra eis fíeret verbum.
  </p>
  <p>
    Sed accessístis ad Sion montem et civitátem Dei vivéntis, Ierúsalem
    cæléstem, et multa mília angelórum, frequéntiam et Ecclésiam primogenitórum,
    qui conscrípti sunt in cælis, et iúdicem Deum ómnium et spíritus iustórum,
    qui consummáti sunt, et testaménti novi mediatórem Iesum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_67" ontouchend="cambialengua(this)">
  <p class="Summary">Tamquam lapides vivi ædificamini domus spiritalis.</p>
  <p class="Areadingfrom">
    Léctio Epístolæ primæ beáti Petri apóstoli<span class="alindcha">2, 4-9</span>
  </p>
  <p>Caríssimi:</p>
  <p>
    Ad Dóminum accedéntes, lápidem vivum, ab homínibus quidem reprobátum, coram
    Deo autem eléctum, pretiósum, et ipsi tamquam lápides vivi ædificámini domus
    spiritális in sacerdótium sanctum offérre spiritáles hóstias acceptábiles
    Deo per Iesum Christum. Propter quod cóntinet Scriptúra: «Ecce pono in Sion
    lápidem angulárem, eléctum, pretiósum; et, qui credit in eo, non
    confundétur».
  </p>
  <p>
    Vobis ígitur honor credéntibus; non credéntibus autem «Lapis, quem
    reprobavérunt ædificántes, hic factus est in caput ánguli» et «Lapis
    offensiónis et petra scándali»; qui offéndunt verbo non credéntes, in quod
    et pósiti sunt.
  </p>
  <p>
    Vos autem genus eléctum, regále sacerdótium, gens sancta, pópulus in
    acquisitiónem, ut virtútes annuntiétis eius, qui de ténebris vos vocávit in
    admirábile lumen suum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_69" ontouchend="cambialengua(this)">
  <p class="PsalmAlleluiaTitle">
    <span class="alindcha">2 Par 7, 16</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Elégi et sanctificávi locum istum, dicit Dóminum,<br />ut sit nomen
    meum ibi in sepitérnum.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_70" ontouchend="cambialengua(this)">
  <p class="PsalmAlleluiaTitle">
    <span class="alindcha">Is 66, 1</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Cælum thronus meus, terra autem<br />scabéllum pedum meórum, dicit
    Dóminus;<br />quæ est ista domus quam ædificábis mihi?<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_71" ontouchend="cambialengua(this)">
  <p class="PsalmAlleluiaTitle">
    <span class="alindcha">Ez 37, 27</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Erit tabernáculum meum in eis, dicit Dóminus,<br />et ero eis Deus,
    et ipsi erunt mihi pópulus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_72" ontouchend="cambialengua(this)">
  <p class="PsalmAlleluiaTitle">
    <span class="alindcha">vgl. Mt 7, 8</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />In
    domo mea omnis qui petit accípit, dicit Dóminus;<br />qui quærit invénit, et
    pulsánti aperiétur.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_73" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 16, 18</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Tu
    es Petrus, et super hanc petram ædificábo Ecclésiam meam;<br />et portæ
    ínferi non prævalébunt advérsum eam.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_74" ontouchend="cambialengua(this)">
  <p class="Summary">Tu es Petrus, et tibi dabo claves regni cælorum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">16, 13-19</span>
  </p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_76" ontouchend="cambialengua(this)">
  <p>In illo témpore:</p>
  <p>
    Venit Iesus in partes Cæsaréæ Philíppi et interrogábat discípulos suos
    dicens: «Quem dicunt hómines esse Fílium hóminis?».
  </p>
  <p>
    At illi dixérunt: «Alii Ioánnem Baptístam, álii autem Elíam, álii vero
    Ieremíam, aut unum ex prophétis».
  </p>
  <p>Dicit illis: «Vos autem quem me esse dícitis?».</p>
  <p>Respóndens Simon Petrus dixit: «Tu es Christus, Fílius Dei vivi».</p>
  <p>
    Respóndens autem Iesus dixit ei: «Beátus es, Simon Barióna, quia caro et
    sanguis non revelávit tibi sed Pater meus, qui in cælis est. Et ego dico
    tibi: Tu es Petrus, et super hanc petram ædificábo Ecclésiam meam; et portæ
    ínferi non prævalébunt advérsum eam. Tibi dabo claves regni cælórum; et
    quodcúmque ligáveris super terram, erit ligátum in cælis, et quodcúmque
    sólveris super terram, erit solútum in cælis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_78" ontouchend="cambialengua(this)">
  <p class="Summary">Hodie salus domui huic facta est.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">19, 1-10</span>
  </p>
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_80" ontouchend="cambialengua(this)">
  <p>In illo témpore:</p>
  <p>
    Ingréssus Iesus perambulábat Iéricho. Et ecce vir nómine Zacchæus, et hic
    erat princeps publicanórum et ipse dives. Et quærébat vidére Iesum, quis
    esset, et non póterat præ turba, quia statúra pusíllus erat. Et præcúrrens
    ascéndit in árborem sycómorum, ut vidéret illum, quia inde erat transitúrus.
  </p>
  <p>
    Et cum venísset ad locum, suspíciens Iesus dixit ad eum: «Zacchæe, festínans
    descénde, nam hódie in domo tua opórtet me manére». Et festínans descéndit
    et excépit illum gaudens. Et cum vidérent, omnes murmurábant dicéntes: «Ad
    hóminem peccatórem divértit!».
  </p>
  <p>
    Stans autem Zacchæus dixit ad Dóminum: «Ecce dimídium bonórum meórum,
    Dómine, do paupéribus et, si quid áliquem defraudávi, reddo quádruplum».
  </p>
  <p>
    Ait autem Iesus ad eum: «Hódie salus dómui huic facta est, eo quod et ipse
    fílius sit Abrahæ; venit enim Fílius hóminis quærere et salvum fácere, quod
    períerat».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_82" ontouchend="cambialengua(this)">
  <p class="Summary">Dicebat de templo corporis sui.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">2, 13-22</span>
  </p>
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_84" ontouchend="cambialengua(this)">
  <p>
    Prope erat Pascha Iudæórum, et ascéndit Hierosólymam Iesus. Et invénit in
    templo vendéntes boves et oves et colúmbas, et nummulários sedéntes; et cum
    fecísset flagéllum de funículis, omnes eiécit de templo, oves quoque et
    boves, et nummulariórum effúdit æs et mensas subvértit; et his, qui colúmbas
    vendébant, dixit: «Auférte ista hinc! Nolíte fácere domum Patris mei domum
    negotiatiónis». Recordáti sunt discípuli eius quia scriptum est: «Zelus
    domus tuæ comédit me».
  </p>
  <p>
    Respondérunt ergo Iudæi et dixérunt ei: «Quod signum osténdis nobis, quia
    hæc facis?».
  </p>
  <p>
    Respóndit Iesus et dixit eis: «Solvite templum hoc, et in tribus diébus
    excitábo illud».
  </p>
  <p>
    Dixérunt ergo Iudæi: «Quadragínta et sex annis ædificátum est templum hoc,
    et tu tribus diébus excitábis illud?». Ille autem dicébat de templo córporis
    sui.
  </p>
  <p>
    Cum ergo resurrexísset a mórtuis, recordáti sunt discípuli eius quia hoc
    dicébat, et credidérunt Scriptúræ et sermóni, quem dixit Iesus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_86" ontouchend="cambialengua(this)">
  <p class="Summary">
    Veri adoratores adorabunt Patrem in spiritu et veritate.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">4, 19-24</span>
  </p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_88" ontouchend="cambialengua(this)">
  <p>In illo témpore:</p>
  <p>Dicit Iesu múlier [Samaritána]:</p>
  <p>
    «Dómine, vídeo quia prophéta es tu. Patres nostri in monte hoc adoravérunt,
    et vos dícitis quia in Hierosólymis est locus, ubi adoráre opórtet».
  </p>
  <p>
    Dicit ei Iesus: «Crede mihi, múlier, quia venit hora, quando neque in monte
    hoc neque in Hierosólymis adorábitis Patrem. Vos adorátis, quod nescítis;
    nos adorámus, quod scimus, quia salus ex Iudæis est. Sed venit hora, et nunc
    est, quando veri adoratóres adorábunt Patrem in Spíritu et veritáte; nam et
    Pater tales quærit, qui adórent eum. Spíritus est Deus, et eos, qui adórant
    eum, in Spíritu et veritáte opórtet adoráre».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Laus tibi, Christe.
</div>
