<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XXIV</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dimitte proximo tuo nocenti te, et tunc deprecanti tibi peccata tua
    solventur
  </p>
  <p class="Areadingfrom">
    Léctio libri Ecclesiástici<span class="alindcha">27, 33 — 28, 9</span>
  </p>
  <p class="Incipit-oneline">
    Ira et furor útraque exsecrabília sunt, et vir peccátor cóntinens erit
    illórum.
  </p>
  <p>
    Qui vindicári vult, a Dómino invéniet vindíctam, et peccáta illíus servans
    servábit.
  </p>
  <p>
    Dimítte próximo tuo nocénti te, et tunc deprecánti tibi peccáta tua
    solvéntur.
  </p>
  <p>
    Homo hómini resérvat iram et a Deo quærit medélam? In hóminem símilem sibi
    non habet misericórdiam et de peccátis suis deprecátur? Ipse, cum caro sit,
    resérvat iram et propitiatiónem petit a Deo? Quis exorábit pro delíctis
    illíus? Meménto novissimórum et désine inimicári, tabitúdinis et mortis et
    pérmane in mandátis eius.
  </p>
  <p>
    Memoráre mandatórum et non irascáris próximo. Memoráre testaméntum Altíssimi
    et ne respícias ignorántiam próximi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 102, 1-2. 3-4. 9-10. 11-12 (: 8)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Miserátor et miséricors Dóminus, longánimis et
  multæ misericórdiæ.
</div>
<div class="latin hijo hijo_6" ontouchend="cambialengua(this)">
  Bénedic, ánima mea, Dómino,<br />et ómnia quæ intra me sunt, nómini sancto
  eius.<br />Bénedic, ánima mea, Dómino,<br />et noli oblivísci omnes
  retributiónes eius.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Miserátor et miséricors Dóminus, longánimis et
  multæ misericórdiæ.
</div>
<div class="latin hijo hijo_8" ontouchend="cambialengua(this)">
  Qui propitiátur ómnibus iniquitátibus tuis,<br />qui sanat omnes infirmitátes
  tuas;<br />qui rédimit de intéritu vitam tuam,<br />qui corónat te in
  misericórdia et miseratiónibus.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Miserátor et miséricors Dóminus, longánimis et
  multæ misericórdiæ.
</div>
<div class="latin hijo hijo_10" ontouchend="cambialengua(this)">
  Non in perpétuum conténdet,<br />neque in ætérnum irascétur.<br />Non secúndum
  peccáta nostra fecit nobis,<br />neque secúndum iniquitátes nostras retríbuit
  nobis.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Miserátor et miséricors Dóminus, longánimis et
  multæ misericórdiæ.
</div>
<div class="latin hijo hijo_12" ontouchend="cambialengua(this)">
  Quóniam, quantum exaltátur cælum a terra,<br />præváluit misericórdia eius
  super timéntes eum;<br />quantum distat ortus ab occidénte,<br />longe fecit a
  nobis iniquitátes nostras.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Miserátor et miséricors Dóminus, longánimis et
  multæ misericórdiæ.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Sive vivimus, sive morimur, Domini sumus</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">14, 7-9</span>
  </p>
  <p class="Incipit-oneline">
    Fratres: Nemo nostrum sibi vivit, et nemo sibi móritur; sive enim vívimus,
    Dómino vívimus, sive mórimur, Dómino mórimur. Sive ergo vívimus, sive
    mórimur, Dómini sumus. In hoc enim Christus et mórtuus est et vixit, ut et
    mortuórum et vivórum dominétur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 13, 34</span>
  </p>
  <p class="PsalmAlleluiaVerse">
    Allelúia.<br />Mandátum novum do vobis, dicit Dóminus,<br />ut diligátis
    ínvicem, sicut diléxi vos.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Non dico tibi ut dimittas usque septies, sed usque septuagies septies
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">18, 21-35</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p class="TheWordoftheLord4">
    In illo témpore: Accédens Petrus dixit Iesu: «Dómine, quótiens peccábit in
    me frater meus, et dimíttam ei? Usque sépties?».<br />Dicit illi Iesus: «Non
    dico tibi usque sépties sed usque septuágies sépties. Ideo assimilátum est
    regnum cælórum hómini regi, qui vóluit ratiónem pónere cum servis suis. Et
    cum cœpísset ratiónem pónere, oblátus est ei unus, qui debébat decem mília
    talénta. Cum autem non habéret, unde rédderet, iussit eum dóminus venúmdari
    et uxórem et fílios et ómnia, quæ habébat, et reddi.<br />Prócidens ígitur
    servus ille adorábat eum dicens: “Patiéntiam habe in me, et ómnia reddam
    tibi”. Misértus autem dóminus servi illíus dimísit eum et débitum dimísit
    ei.<br />Egréssus autem servus ille invénit unum de consérvis suis, qui
    debébat ei centum denários, et tenens suffocábat eum dicens: “Redde, quod
    debes!”. Prócidens ígitur consérvus eius rogábat eum dicens: “Patiéntiam
    habe in me, et reddam tibi”. Ille autem nóluit, sed ábiit et misit eum in
    cárcerem, donec rédderet débitum.<br />Vidéntes autem consérvi eius, quæ
    fiébant, contristáti sunt valde et venérunt et narravérunt dómino suo ómnia,
    quæ facta erant.<br />Tunc vocávit illum dóminus suus et ait illi: “Serve
    nequam, omne débitum illud dimísi tibi, quóniam rogásti me; non opórtuit et
    te miseréri consérvi tui, sicut et ego tui misértus sum?”. Et irátus dóminus
    eius trádidit eum tortóribus, quoadúsque rédderet univérsum débitum.<br />Sic
    et Pater meus cæléstis fáciet vobis, si non remiséritis unusquísque fratri
    suo de córdibus vestris».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dorsum meum dedi percutientibus</p>
  <p class="Areadingfrom">
    Léctio libri Isaíæ prophétæ<span class="alindcha">50, 5-9a</span>
  </p>
  <p>
    Dóminus Deus apéruit mihi aurem; ego autem non rebellávi, retrórsum non
    ábii. Dorsum meum dedi percutiéntibus et genas meas velléntibus: fáciem meam
    non avérti ab increpatiónibus et sputis.
  </p>
  <p>
    Dóminus Deus auxiliátor meus; ídeo non sum confúsus, ídeo pósui fáciem meam
    ut petram duríssimam et scio quóniam non confúndar. Iuxta est qui iustíficat
    me; quis contradícet mihi? Stemus simul. Quis est adversárius meus? Accédat
    ad me. Ecce Dóminus Deus auxiliátor meus; quis est qui condémnet me?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 114, 1-2. 3-4. 5-6. 8-9 (: 9)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_25" ontouchend="cambialengua(this)">
  Diléxi, quóniam exáudit Dóminus<br />vocem deprecatiónis meæ.<br />Quia
  inclinávit aurem suam mihi,<br />cum in diébus meis invocábam.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_27" ontouchend="cambialengua(this)">
  Circumdedérunt me funes mortis,<br />et angústiæ inférni invenérunt me.<br />Tribulatiónem
  et dolórem invéni,<br />et nomen Dómini invocábam:<br />«O Dómine, líbera
  ánimam meam».
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_29" ontouchend="cambialengua(this)">
  Miséricors Dóminus et iustus,<br />et Deus noster miserétur.<br />Custódiens
  párvulos Dóminus;<br />humiliátus sum, et salvum me fáciet.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_31" ontouchend="cambialengua(this)">
  Quia erípuit ánimam meam de morte,<br />óculos meos a lácrimis,<br />pedes
  meos a lapsu.<br />Ambulábo coram Dómino in regióne vivórum.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_33" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Fides, si non habeat opera, mortua est</p>
  <p class="Areadingfrom">
    Léctio Epístolæ béati Iacóbi apóstoli<span class="alindcha">2, 14-18</span>
  </p>
  <p>
    Quid próderit, fratres mei, si fidem quis dicat se habére, ópera autem non
    hábeat? Numquid póterit fides salváre eum?
  </p>
  <p>
    Si frater aut soror nudi sunt et índigent victu cotidiáno, dicat autem
    áliquis de vobis illis: «Ite in pace, calefacímini et saturámini», non
    dedéritis autem eis, quæ necessária sunt córporis, quid próderit? Sic et
    fides, si non hábeat ópera, mórtua est in semetípsa.
  </p>
  <p>
    Sed dicet quis: «Tu fidem habes, et ego ópera hábeo». Osténde mihi fidem
    tuam sine opéribus, et ego tibi osténdam ex opéribus meis fidem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_35" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Gal 6, 14</span>
  </p>
  <p class="PsalmAlleluiaVerse">
    Allelúia.<br />Mihi absit gloriári nisi in cruce Dómini,<br />per quem mihi
    mundus crucifíxus est, et ego mundo.<br />Allelúia.
  </p>
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Tu es Christus. Oportet Filium hominis multa pati</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 27-35</span>
  </p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_38" ontouchend="cambialengua(this)">
  <p>In illo témpore:</p>
  <p>
    Egréssus est Iesus et discípuli eius in castélla Cæsaréæ Philíppi; et in via
    interrogábat discípulos suos dicens eis: «Quem me dicunt esse hómines?».
  </p>
  <p>
    Qui respondérunt illi dicéntes: «Ioánnem Baptístam, álii Elíam, álii vero
    unum de prophétis».
  </p>
  <p>Et ipse interrogábat eos: «Vos vero quem me dícitis esse?».</p>
  <p>
    Respóndens Petrus ait ei: «Tu es Christus». Et comminátus est eis, ne cui
    dícerent de illo.
  </p>
  <p>
    Et cœpit docére illos: «Opórtet Fílium hóminis multa pati et reprobári a
    senióribus et a summis sacerdótibus et scribis et occídi et post tres dies
    resúrgere»; et palam verbum loquebátur.
  </p>
  <p>
    Et apprehéndens eum Petrus cœpit increpáre eum. Qui convérsus et videns
    discípulos suos comminátus est Petro et dicit: «Vade retro me, Sátana,
    quóniam non sapis, quæ Dei sunt, sed quæ sunt hóminum».
  </p>
  <p>
    Et convocáta turba cum discípulis suis, dixit eis: «Si quis vult post me
    sequi, déneget semetípsum et tollat crucem suam et sequátur me. Qui enim
    volúerit ánimam suam salvam fácere, perdet eam; qui autem perdíderit ánimam
    suam propter me et Evangélium, salvam eam fáciet».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Placatus est Dóminus ne faceret malum quod locutus fuerat
  </p>
  <p class="Areadingfrom">
    Léctio libri Exodi<span class="alindcha">32, 7-11.13-14</span>
  </p>
  <p>
    Locútus est Dóminus ad Móysen: «Vade, descénde; peccávit pópulus tuus, quem
    eduxísti de terra Ægýpti. Recessérunt cito de via, quam præcépi eis,
    fecerúntque sibi vítulum conflátilem et adoravérunt atque immolántes ei
    hóstias dixérunt: «Isti sunt dii tui, Israel, qui te eduxérunt de terra
    Ægýpti!»».
  </p>
  <p>
    Rursúmque ait Dóminus ad Móysen: «Cerno quod pópulus iste duræ cervícis sit;
    dimítte me, ut irascátur furor meus contra eos et déleam eos faciámque te in
    gentem magnam».
  </p>
  <p>
    Móyses autem orábat Dóminum Deum suum dicens: «Cur, Dómine, iráscitur furor
    tuus contra pópulum tuum, quem eduxísti de terra Ægýpti in fortitúdine magna
    et in manu robústa?
  </p>
  <p>
    Recordáre Abraham, Isaac et Israel servórum tuórum, quibus iurásti per
    temetípsum dicens: «Multiplicábo semen vestrum sicut stellas cæli; et
    univérsam terram hanc, de qua locútus sum, dabo sémini vestro, et
    possidébitis eam semper»».
  </p>
  <p>
    Placatúsque est Dóminus, ne fáceret malum, quod locútus fúerat advérsus
    pópulum suum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_42" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 3-4. 12-13. 17 et 19 (: Lc 15, 18)</span>
  </p>
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Surgam et ibo ad patrem meum.
</div>
<div class="latin hijo hijo_44" ontouchend="cambialengua(this)">
  Miserére mei, Deus, secúndum misericórdiam tuam;<br />et secúndum multitúdinem
  miseratiónum tuárum<br />dele iniquitátem meam.<br />Amplius lava me ab
  iniquitáte mea,<br />et a peccáto meo munda me.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Surgam et ibo ad patrem meum.
</div>
<div class="latin hijo hijo_46" ontouchend="cambialengua(this)">
  Cor mundum crea in me, Deus,<br />et spíritum firmum ínnova in viscéribus
  meis.<br />Ne proícias me a fácie tua,<br />et spíritum sanctum tuum ne
  áuferas a me.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Surgam et ibo ad patrem meum.
</div>
<div class="latin hijo hijo_48" ontouchend="cambialengua(this)">
  Dómine, lábia mea apéries,<br />et os meum annuntiábit laudem tuam.<br />Sacrifícium
  Deo spíritus contribulátus,<br />cor contrítum et humiliátum, Deus, non
  despícies.
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Surgam et ibo ad patrem meum.
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Christus peccatores salvos facere</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">1, 12-17</span>
  </p>
  <p>Caríssime:</p>
  <p>
    Grátiam hábeo ei, qui me confortávit, Christo Iesu Dómino nostro, quia
    fidélem me existimávit ponens in ministério, qui prius fui blasphémus et
    persecútor et contumeliósus; sed misericórdiam consecútus sum, quia ignórans
    feci in incredulitáte; superabundávit autem grátia Dómini nostri cum fide et
    dilectióne, quæ sunt in Christo Iesu.
  </p>
  <p>
    Fidélis sermo et omni acceptióne dignus: Christus Iesus venit in mundum
    peccatóres salvos fácere; quorum primus ego sum, sed ídeo misericórdiam
    consecútus sum, ut in me primo osténderet Christus Iesus omnem
    longanimitátem, ad informatiónem eórum, qui creditúri sunt illi in vitam
    ætérnam.
  </p>
  <p>
    Regi autem sæculórum, incorruptíbili, invisíbili, soli Deo honor et glória
    in sǽcula sæculórum. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_52" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 5, 19</span>
  </p>
  <p class="PsalmAlleluiaVerse">
    Allelúia.<br />Deus erat in Christo mundum reconcílians sibi,<br />et pósuit
    in nobis verbum reconciliatiónis.<br />Allelúia.
  </p>
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Gaudium erit in cælo super uno peccatore pænitentiam agente
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">15, 1-32</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_55" ontouchend="cambialengua(this)">
  <p>In illo témpore:</p>
  <p>
    Erant appropinquántes Iesu omnes publicáni et peccatóres, ut audírent illum.
    Et murmurábant pharisǽi et scribæ dicéntes: «Hic peccatóres récipit et
    mandúcat cum illis».
  </p>
  <p>
    Et ait ad illos parábolam istam dicens: «Quis ex vobis homo, qui habet
    centum oves et si perdíderit unam ex illis, nonne dimíttit nonagínta novem
    in desérto et vadit ad illam, quæ períerat, donec invéniat illam? Et cum
    invénerit eam, impónit in úmeros suos gaudens et véniens domum cónvocat
    amícos et vicínos dicens illis: «Congratulámini mihi, quia invéni ovem meam,
    quæ períerat».
  </p>
  <p>
    Dico vobis: Ita gáudium erit in cælo super uno peccatóre pæniténtiam agénte
    quam super nonagínta novem iustis, qui non índigent pæniténtia.
  </p>
  <p>
    Aut quæ múlier habens drachmas decem, si perdíderit drachmam unam, nonne
    accéndit lucérnam et evérrit domum et quærit diligénter, donec invéniat? Et
    cum invénerit, cónvocat amícas et vicínas dicens: «Congratulámini mihi, quia
    invéni drachmam, quam perdíderam».
  </p>
  <p>
    Ita dico vobis: Gáudium fit coram ángelis Dei super uno peccatóre
    pæniténtiam agénte».
  </p>
  <p>
    Ait autem: «Homo quidam habébat duos fílios. Et dixit adulescéntior ex illis
    patri: «Pater, da mihi portiónem substántiæ, quæ me contíngit». Et divísit
    illis substántiam. Et non post multos dies, congregátis ómnibus,
    adulescéntior fílius péregre proféctus est in regiónem longínquam et ibi
    dissipávit substántiam suam vivéndo luxurióse.
  </p>
  <p>
    Et postquam ómnia consummásset, facta est fames válida in regióne illa, et
    ipse cœpit egére. Et ábiit et adhǽsit uni cívium regiónis illíus, et misit
    illum in villam suam, ut pásceret porcos; et cupiébat saturári de síliquis,
    quas porci manducábant, et nemo illi dabat.
  </p>
  <p>
    In se autem revérsus dixit: «Quanti mercennárii patris mei abúndant pánibus,
    ego autem hic fame péreo. Surgam et ibo ad patrem meum et dicam illi: Pater,
    peccávi in cælum et coram te et iam non sum dignus vocári fílius tuus; fac
    me sicut unum de mercennáriis tuis». Et surgens venit ad patrem suum.
  </p>
  <p>
    Cum autem adhuc longe esset, vidit illum pater ipsíus et misericórdia motus
    est et accúrrens cécidit supra collum eius et osculátus est illum.
  </p>
  <p>
    Dixítque ei fílius: «Pater, peccávi in cælum et coram te; iam non sum dignus
    vocári fílius tuus».
  </p>
  <p>
    Dixit autem pater ad servos suos: «Cito proférte stolam primam et indúite
    illum et date ánulum in manum eius et calceaménta in pedes et addúcite
    vítulum saginátum, occídite et manducémus et epulémur, quia hic fílius meus
    mórtuus erat et revíxit, períerat et invéntus est». Et cœpérunt epulári.
  </p>
  <p>
    Erat autem fílius eius sénior in agro et, cum veníret et appropinquáret
    dómui, audívit symphóniam et choros et vocávit unum de servis et
    interrogávit quæ hæc essent.
  </p>
  <p>
    Isque dixit illi: «Frater tuus venit, et occídit pater tuus vítulum
    saginátum, quia salvum illum recépit». Indignátus est autem et nolébat
    introíre. Pater ergo illíus egréssus cœpit rogáre illum.
  </p>
  <p>
    At ille respóndens dixit patri suo: «Ecce tot annis sérvio tibi et numquam
    mandátum tuum prætérii, et numquam dedísti mihi hædum, ut cum amícis meis
    epulárer; sed postquam fílius tuus hic, qui devorávit substántiam tuam cum
    meretrícibus, venit, occidísti illi vítulum saginátum».
  </p>
  <p>
    At ipse dixit illi: «Fili, tu semper mecum es, et ómnia mea tua sunt;
    epulári autem et gaudére oportébat, quia frater tuus hic mórtuus erat et
    revíxit, períerat et invéntus est»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Gaudium erit in cælo super uno peccatore pænitentiam agente
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">15, 1-10</span>
  </p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_58" ontouchend="cambialengua(this)">
  <p>In illo témpore:</p>
  <p>
    Erant appropinquántes Iesu omnes publicáni et peccatóres, ut audírent illum.
    Et murmurábant pharisǽi et scribæ dicéntes: «Hic peccatóres récipit et
    mandúcat cum illis».
  </p>
  <p>
    Et ait ad illos parábolam istam dicens: «Quis ex vobis homo, qui habet
    centum oves et si perdíderit unam ex illis, nonne dimíttit nonagínta novem
    in desérto et vadit ad illam, quæ períerat, donec invéniat illam? Et cum
    invénerit eam, impónit in úmeros suos gaudens et véniens domum cónvocat
    amícos et vicínos dicens illis: «Congratulámini mihi, quia invéni ovem meam,
    quæ períerat».
  </p>
  <p>
    Dico vobis: Ita gáudium erit in cælo super uno peccatóre pæniténtiam agénte
    quam super nonagínta novem iustis, qui non índigent pæniténtia.
  </p>
  <p>
    Aut quæ múlier habens drachmas decem, si perdíderit drachmam unam, nonne
    accéndit lucérnam et evérrit domum et quærit diligénter, donec invéniat? Et
    cum invénerit, cónvocat amícas et vicínas dicens: «Congratulámini mihi, quia
    invéni drachmam, quam perdíderam».
  </p>
  <p>
    Ita dico vobis: Gáudium fit coram ángelis Dei super uno peccatóre
    pæniténtiam agénte».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_60" ontouchend="cambialengua(this)">
  <h2>Tempus «per annum»<br />Feria II hebd. XXIV</h2>
</div>
<div
  class="latin red hijo hijo_61"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_62" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Orationes fiant pro omnibus hominibus ad Deum, qui omnes homines vult salvos
    fieri
  </p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">2, 1-8</span>
  </p>
  <p>Caríssime:</p>
  <p>
    Obsecro primo ómnium fíeri obsecratiónes, oratiónes, postulatiónes,
    gratiárum actiónes pro ómnibus homínibus, pro régibus et ómnibus, qui in
    sublimitáte sunt, ut quiétam et tranquíllam vitam agámus in omni pietáte et
    castitáte. Hoc bonum est et accéptum coram salvatóre nostro Deo, qui omnes
    hómines vult salvos fíeri et ad agnitiónem veritátis veníre.
  </p>
  <p>
    Unus enim Deus, unus et mediátor Dei et hóminum, homo Christus Iesus, qui
    dedit redemptiónem semetípsum pro ómnibus, testimónium tempóribus suis; in
    quod pósitus sum ego prædicátor et apóstolus — ​veritátem dico, non méntior
    — ​doctor géntium in fide et veritáte.
  </p>
  <p>
    Volo ergo viros oráre in omni loco levántes puras manus sine ira et
    disceptatióne.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_64" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 27, 2. 7. 8-9 (: 6)</span>
  </p>
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Benedíctus Dóminus, quóniam exaudívit vocem
  deprecatiónis meæ.
</div>
<div class="latin hijo hijo_66" ontouchend="cambialengua(this)">
  Exáudi vocem deprecatiónis meæ, dum clamo ad te,<br />dum extóllo manus meas
  ad templum sanctum tuum.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Benedíctus Dóminus, quóniam exaudívit vocem
  deprecatiónis meæ.
</div>
<div class="latin hijo hijo_68" ontouchend="cambialengua(this)">
  Dóminus adiútor meus et protéctor meus,<br />in ipso sperávit cor meum et
  adiútus sum,<br />et exsultávit cor meum,<br />et in cántico meo confitébor
  ei.
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Benedíctus Dóminus, quóniam exaudívit vocem
  deprecatiónis meæ.
</div>
<div class="latin hijo hijo_70" ontouchend="cambialengua(this)">
  Dóminus fortitúdo plebi suæ,<br />et refúgium salvatiónum Christi sui est.<br />Salvum
  fac pópulum tuum, et bénedic hereditáti tuæ,<br />et pasce eos et extólle
  illos usque in ætérnum.
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Benedíctus Dóminus, quóniam exaudívit vocem
  deprecatiónis meæ.
</div>
<div
  class="latin red hijo hijo_72"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Si scissuræ sunt inter vos, non est dominicam cenam manducare
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">11, 17-26. 33</span>
  </p>
  <p>Fratres:</p>
  <p>
    Hoc præcípio, non laudans quod non in mélius sed in detérius convenítis.
    Primum quidem conveniéntibus vobis in Ecclésia, áudio scissúras inter vos
    esse et ex parte credo. Nam opórtet et haéreses inter vos esse, ut et, qui
    probáti sunt, manifésti fiant in vobis. Conveniéntibus ergo vobis in unum,
    non est domínicam cenam manducáre; unusquísque enim suam cenam præsúmit in
    manducándo, et álius quidem ésurit, álius autem ébrius est. Numquid domos
    non habétis ad manducándum et bibéndum? Aut Ecclésiam Dei contémnitis et
    confúnditis eos, qui non habent? Quid dicam vobis? Laudábo vos? In hoc non
    laudo!
  </p>
  <p>
    Ego enim accépi a Dómino, quod et trádidi vobis, quóniam Dóminus Iesus, in
    qua nocte tradebátur, accépit panem et grátias agens fregit et dixit: «Hoc
    est corpus meum, quod pro vobis est; hoc fácite in meam commemoratiónem»;
    simíliter et cálicem, postquam cenátum est, dicens: «Hic calix novum
    testaméntum est in meo sánguine; hoc fácite, quotiescúmque bibétis, in meam
    commemoratiónem». Quotiescúmque enim manducábitis panem hunc et cálicem
    bibétis, mortem Dómini annuntiátis, donec véniat.
  </p>
  <p>Itaque, fratres mei, cum convenítis ad manducándum, ínvicem exspectáte.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_75" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 7-8a. 8b-9. 10. 17 (: 1 Cor 11, 26b)</span>
  </p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Mortem Dómini annuntiáte, donec véniat.
</div>
<div class="latin hijo hijo_77" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Mortem Dómini annuntiáte, donec véniat.
</div>
<div class="latin hijo hijo_79" ontouchend="cambialengua(this)">
  «In volúmine libri scriptum est de me<br />fácere voluntátem tuam.<br />Deus
  meus, vólui,<br />et lex tua in præcórdiis meis».
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Mortem Dómini annuntiáte, donec véniat.
</div>
<div class="latin hijo hijo_81" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Mortem Dómini annuntiáte, donec véniat.
</div>
<div class="latin hijo hijo_83" ontouchend="cambialengua(this)">
  Exsúltent et læténtur in te omnes quæréntes te,<br />et dicant semper:
  «Magnificétur Dóminus»<br />qui díligunt salutáre tuum.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Mortem Dómini annuntiáte, donec véniat.
</div>
<div class="latin hijo hijo_85" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 3, 16</span>
  </p>
  <p class="PsalmAlleluiaVerse">
    Allelúia.<br />Sic enim diléxit Deus mundum,<br />ut Fílium suum unigénitum
    daret;<br />omnis qui credit in eum habet vitam ætérnam.<br />Allelúia.
  </p>
</div>
<div class="latin hijo hijo_86" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Nec in Israel tantam fidem inveni</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 1-10</span>
  </p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_88" ontouchend="cambialengua(this)">
  <p>In illo témpore:</p>
  <p>
    Cum implésset Iesus ómnia verba sua in aures plebis, intrávit Caphárnaum.
    Centuriónis autem cuiúsdam servus male habens erat moritúrus, qui illi erat
    pretiósus. Et cum audísset de Iesu, misit ad eum senióres Iudæórum rogans
    eum, ut veníret et salváret servum eius.
  </p>
  <p>
    At illi cum veníssent ad Iesum, rogábant eum sollícite dicéntes: «Dignus
    est, ut hoc illi præstes: díligit enim gentem nostram et synagógam ipse
    ædificávit nobis». Iesus autem ibat cum illis.
  </p>
  <p>
    At cum iam non longe esset a domo, misit centúrio amícos dicens ei: «Dómine,
    noli vexári; non enim dignus sum, ut sub tectum meum intres, propter quod et
    meípsum non sum dignum arbitrátus, ut venírem ad te; sed dic verbo, et
    sanétur puer meus. Nam et ego homo sum sub potestáte constitútus, habens sub
    me mílites, et dico huic: «Vade», et vadit; et álii: «Veni», et venit; et
    servo meo: «Fac hoc», et facit».
  </p>
  <p>
    Quo audíto, Iesus mirátus est eum et convérsus sequéntibus se turbis dixit:
    «Dico vobis, nec in Israel tantam fidem invéni!».
  </p>
  <p>Et revérsi, qui missi fúerant, domum, invenérunt servum sanum.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_90" ontouchend="cambialengua(this)">
  <h2>Tempus «per annum»<br />Feria III hebd. XXIV</h2>
</div>
<div
  class="latin red hijo hijo_91"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_92" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Oportet ergo episcopum irreprehensibilem esse; diaconos similiter habentes
    mysterium fidei in conscientia pura.
  </p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">3, 1-13</span>
  </p>
  <p>Caríssime:</p>
  <p>
    Fidélis sermo: si quis episcopátum áppetit, bonum opus desíderat. Opórtet
    ergo epíscopum irreprehensíbilem esse, uníus uxóris virum, sóbrium,
    prudéntem, ornátum, hospitálem, doctórem, non vinoléntum, non percussórem
    sed modéstum, non litigiósum, non cúpidum, suæ dómui bene præpósitum, fílios
    habéntem in subiectióne cum omni castitáte — ​si quis autem dómui suæ
    præésse nescit, quómodo Ecclésiæ Dei curam habébit? —, non neóphytum, ne in
    supérbia elátus in iudícium íncidat Diáboli. Opórtet autem illum et
    testimónium habére bonum ab his, qui foris sunt, ut non in oppróbrium
    íncidat et láqueum Diáboli.
  </p>
  <p>
    Diáconos simíliter pudícos, non bilíngues, non multo vino déditos, non turpe
    lucrum sectántes, habéntes mystérium fídei in consciéntia pura. Et hi autem
    probéntur primum, deínde minístrent nullum crimen habéntes. Mulíeres
    simíliter pudícas, non detrahéntes, sóbrias, fidéles in ómnibus. Diáconi
    sint uníus uxóris viri, qui fíliis suis bene præsint et suis dómibus; qui
    enim bene ministráverint, gradum sibi bonum acquírent et multam fidúciam in
    fide, quæ est in Christo Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 100, 1-2ab. 2cd-3ab. 5. 6 (: 2c)</span>
  </p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Perambulábo in innocéntia cordis mei.
</div>
<div class="latin hijo hijo_96" ontouchend="cambialengua(this)">
  Misericórdiam et iudícium cantábo;<br />tibi, Dómine, psallam.<br />Intéllegam
  in via immaculáta;<br />quando vénies ad me?
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Perambulábo in innocéntia cordis mei.
</div>
<div class="latin hijo hijo_98" ontouchend="cambialengua(this)">
  Perambulábam in innocéntia cordis mei,<br />in médio domus meæ.<br />Non
  proponébam ante óculos meos rem iniústam,<br />faciéntem prævaricatiónes
  odívi.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Perambulábo in innocéntia cordis mei.
</div>
<div class="latin hijo hijo_100" ontouchend="cambialengua(this)">
  Detrahéntem secréto próximo suo<br />hunc interficiébam;<br />supérbum óculo
  et inflátum corde<br />hunc non sustinébam.
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Perambulábo in innocéntia cordis mei.
</div>
<div class="latin hijo hijo_102" ontouchend="cambialengua(this)">
  Oculi mei ad fidéles terræ, ut sédeant mecum;<br />qui ámbulat in via
  immaculáta, hic mihi ministrábat.
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Perambulábo in innocéntia cordis mei.
</div>
<div
  class="latin red hijo hijo_104"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Vos estis corpus Christi et membra ex parte</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 12-14.27-31a</span>
  </p>
  <p>Fratres:</p>
  <p>
    Sicut corpus unum est et membra habet multa, ómnia autem membra córporis,
    cum sint multa, unum corpus sunt, ita et Christus; étenim in uno Spíritu
    omnes nos in unum corpus baptizáti sumus, sive Iudǽi sive Græci sive servi
    sive líberi, et omnes unum Spíritum potáti sumus. Nam et corpus non est unum
    membrum sed multa.
  </p>
  <p>
    Vos autem estis corpus Christi et membra ex parte. Et quosdam quidem pósuit
    Deus in Ecclésia primum apóstolos, secúndo prophétas, tértio doctóres,
    deínde virtútes, exínde donatiónes curatiónum, opitulatiónes, gubernatiónes,
    génera linguárum. Numquid omnes apóstoli? Numquid omnes prophétæ? Numquid
    omnes doctóres? Numquid omnes virtútes? Numquid omnes donatiónes habent
    curatiónum? Numquid omnes linguis loquúntur? Numquid omnes interpretántur?
    Æmulámini autem charísmata maióra.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_107" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 99, 2. 3. 4. 5 (: 3c)</span>
  </p>
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Nos pópulus eius et oves páscuæ eius.
</div>
<div class="latin hijo hijo_109" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Nos pópulus eius et oves páscuæ eius.
</div>
<div class="latin hijo hijo_111" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Nos pópulus eius et oves páscuæ eius.
</div>
<div class="latin hijo hijo_113" ontouchend="cambialengua(this)">
  Introíte portas eius in confessióne,<br />átria eius in hymnis,<br />confitémini
  illi, benedícite nómini eius.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Nos pópulus eius et oves páscuæ eius.
</div>
<div class="latin hijo hijo_115" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Nos pópulus eius et oves páscuæ eius.
</div>
<div class="latin hijo hijo_117" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 7, 16</span>
  </p>
  <p class="PsalmAlleluiaVerse">
    Allelúia.<br />Prophéta magnus surréxit in nobis,<br />et Deus visitávit
    plebem suam.<br />Allelúia.
  </p>
</div>
<div class="latin hijo hijo_118" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Adulescens, tibi dico: Surge!</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 11-17</span>
  </p>
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_120" ontouchend="cambialengua(this)">
  <p>In illo témpore:</p>
  <p>
    Ivit Iesus in civitátem, quæ vocátur Naim, et ibant cum illo discípuli eius
    et turba copiósa. Cum autem appropinquáret portæ civitátis, et ecce
    defúnctus efferebátur fílius únicus matri suæ; et hæc vídua erat, et turba
    civitátis multa cum illa.
  </p>
  <p>
    Quam cum vidísset Dóminus, misericórdia motus super ea dixit illi: «Noli
    flere!». Et accéssit et tétigit lóculum; hi autem, qui portábant, stetérunt.
    Et ait: «Aduléscens, tibi dico: Surge!». Et resédit, qui erat mórtuus, et
    cœpit loqui; et dedit illum matri suæ.
  </p>
  <p>
    Accépit autem omnes timor, et magnificábant Deum dicéntes: «Prophéta magnus
    surréxit in nobis» et: «Deus visitávit plebem suam». Et éxiit hic sermo in
    univérsam Iudǽam de eo et omnem circa regiónem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_122" ontouchend="cambialengua(this)">
  <h2>Tempus «per annum»<br />Feria IV hebd. XXIV</h2>
</div>
<div
  class="latin red hijo hijo_123"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_124" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Magnum est pietatis sacramentum</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">3, 14-16</span>
  </p>
  <p>Caríssime:</p>
  <p>
    Hæc tibi scribo sperans veníre ad te cito; si autem tardávero, ut scias
    quómodo opórteat in domo Dei conversári, quæ est Ecclésia Dei vivi, colúmna
    et firmaméntum veritátis.
  </p>
  <p>
    Et ómnium confessióne magnum est pietátis mystérium: Qui manifestátus est in
    carne, iustificátus est in Spíritu, appáruit ángelis, prædicátus est in
    géntibus, créditus est in mundo, assúmptus est in glória.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_126" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 110, 1-2. 3-4. 5-6 (: 2a)</span>
  </p>
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_128" ontouchend="cambialengua(this)">
  Confitébor Dómino in toto corde meo,<br />in consílio iustórum et
  congregatióne.<br />Magna ópera Dómini,<br />exquirénda ómnibus, qui cúpiunt
  ea.
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_130" ontouchend="cambialengua(this)">
  Decor et magnificéntia opus eius,<br />et iustítia eius manet in sǽculum
  sǽculi.<br />Memóriam fecit mirabílium suórum,<br />miséricors et miserátor
  Dóminus.
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_132" ontouchend="cambialengua(this)">
  Escam dedit timéntibus se;<br />memor erit in sǽculum testaménti sui.<br />Virtútem
  óperum suórum annuntiávit pópulo suo,<br />ut det illis hereditátem géntium.
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div
  class="latin red hijo hijo_134"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_135" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Manet fides, spes, caritas; maior autem est caritas</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 31 — 13, 13</span>
  </p>
  <p>Fratres:</p>
  <p>
    Æmulámini charísmata maióra. Et adhuc excellentiórem viam vobis demónstro.
  </p>
  <p>
    Si linguis hóminum loquar et angelórum, caritátem autem non hábeam, factus
    sum velut æs sonans aut cýmbalum tínniens. Et si habúero prophetíam et
    nóverim mystéria ómnia et omnem sciéntiam, et si habúero omnem fidem, ita ut
    montes tránsferam, caritátem autem non habúero, nihil sum. Et si distribúero
    in cibos omnes facultátes meas et si tradídero corpus meum, ut glórier,
    caritátem autem non habúero, nihil mihi prodest.
  </p>
  <p>
    Cáritas pátiens est, benígna est cáritas, non æmulátur, non agit supérbe,
    non inflátur, non est ambitiósa, non quærit, quæ sua sunt, non irritátur,
    non cógitat malum, non gaudet super iniquitátem, congáudet autem veritáti;
    ómnia suffert, ómnia credit, ómnia sperat, ómnia sústinet.
  </p>
  <p>
    Cáritas numquam éxcidit. Sive prophetíæ, evacuabúntur; sive linguæ,
    cessábunt; sive sciéntia, destruétur. Ex parte enim cognóscimus et ex parte
    prophetámus; cum autem vénerit, quod perféctum est, evacuábitur, quod ex
    parte est. Cum essem párvulus, loquébar ut párvulus, sapiébam ut párvulus,
    cogitábam ut párvulus; quando factus sum vir, evacuávi, quæ erant párvuli.
    Vidémus enim nunc per spéculum in ænígmate, tunc autem fácie ad fáciem; nunc
    cognósco ex parte, tunc autem cognóscam, sicut et cógnitus sum.
  </p>
  <p>
    Nunc autem manet fides, spes, cáritas, tria hæc; maior autem ex his est
    cáritas.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_137" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 32, 2-3. 4-5. 12 et 22 (: cf. 12)</span>
  </p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_139" ontouchend="cambialengua(this)">
  Confitémini Dómino in cíthara,<br />in psaltério decem chordárum psállite
  illi.<br />Cantáte ei cánticum novum,<br />bene psállite ei in vociferatióne.
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_141" ontouchend="cambialengua(this)">
  Quia rectum est verbum Dómini,<br />et ómnia ópera eius in fide.<br />Díligit
  iustítiam et iudícium,<br />misericórdia Dómini plena est terra.
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_143" ontouchend="cambialengua(this)">
  Beáta gens, cui Dóminus est Deus,<br />pópulus, quem elégit in hereditátem
  sibi.<br />Fiat misericórdia tua, Dómine, super nos,<br />quemádmodum
  sperávimus in te.
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_145" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 6, 63c. 68c</span>
  </p>
  <p class="PsalmAlleluiaVerse">
    Allelúia.<br />Verba tua, Dómine, Spíritus sunt et vita sunt;<br />verba
    vitæ ætérnæ habes.<br />Allelúia.
  </p>
</div>
<div class="latin hijo hijo_146" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Cantavimus et non saltastis; lamentavimus et non plorastis
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 31-35</span>
  </p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_148" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    Cui ergo símiles dicam hómines generatiónis huius, et cui símiles sunt?
    Símiles sunt púeris sedéntibus in foro et loquéntibus ad ínvicem, quod
    dicit: «Cantávimus vobis tíbiis, et non saltástis; lamentávimus, et non
    plorástis!».
  </p>
  <p>
    Venit enim Ioánnes Baptísta neque mandúcans panem neque bibens vinum, et
    dícitis: «Dæmónium habet!»; venit Fílius hóminis mandúcans et bibens, et
    dícitis: «Ecce homo devorátor et bibens vinum, amícus publicanórum et
    peccatórum!». Et iustificáta est sapiéntia ab ómnibus fíliis suis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_150" ontouchend="cambialengua(this)">
  <h2>Tempus «per annum»<br />Feria V hebd. XXIV</h2>
</div>
<div
  class="latin red hijo hijo_151"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Attende tibi et doctrinæ; et teipsum salvum facies et eos qui te audiunt
  </p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">4, 12-16</span>
  </p>
  <p>Caríssime:</p>
  <p>
    Nemo adulescéntiam tuam contémnat; sed exémplum esto fidélium in verbo, in
    conversatióne, in caritáte, in fide, in castitáte. Dum vénio, atténde
    lectióni, exhortatióni, doctrínæ. Noli neglégere donatiónem, quæ in te est,
    quæ data est tibi per prophetíam cum impositióne mánuum presbytérii. Hæc
    meditáre, in his esto, ut proféctus tuus maniféstus sit ómnibus. Atténde
    tibi et doctrínæ; insta in illis; hoc enim fáciens et teípsum salvum fácies
    et eos, qui te áudiunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_154" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 110, 7-8. 9. 10 (: 2a)</span>
  </p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_156" ontouchend="cambialengua(this)">
  Opera mánuum eius véritas et iudícium.<br />Fidélia ómnia mandáta eius,<br />confirmáta
  in sǽculum sǽculi,<br />facta in veritáte et æquitáte.
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_158" ontouchend="cambialengua(this)">
  Redemptiónem misit pópulo suo,<br />mandávit in ætérnum testaméntum suum.<br />Sanctum
  et terríbile nomen eius.
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div class="latin hijo hijo_160" ontouchend="cambialengua(this)">
  Inítium sapiéntiæ timor Dómini,<br />intelléctus bonus ómnibus faciéntibus
  eum;<br />laudátio eius manet in sǽculum sǽculi.
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Magna sunt ópera Dómini.
</div>
<div
  class="latin red hijo hijo_162"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_163" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Sic prædicamus et sic credidistis</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">15, 1-11</span>
  </p>
  <p>
    Notum vobis fácio, fratres, Evangélium, quod evangelizávi vobis, quod et
    accepístis, in quo et statis, per quod et salvámini, qua ratióne
    evangelizáverim vobis, si tenétis, nisi si frustra credidístis!
  </p>
  <p>
    Trádidi enim vobis in primis, quod et accépi, quóniam Christus mórtuus est
    pro peccátis nostris secúndum Scriptúras et quia sepúltus est et quia
    suscitátus est tértia die secúndum Scriptúras et quia visus est Cephæ et
    post hæc Duódecim; deínde visus est plus quam quingéntis frátribus simul, ex
    quibus plures manent usque adhuc, quidam autem dormiérunt; deínde visus est
    Iacóbo, deínde apóstolis ómnibus; novíssime autem ómnium, tamquam abortívo,
    visus est et mihi.
  </p>
  <p>
    Ego enim sum mínimus apostólorum, qui non sum dignus vocári apóstolus,
    quóniam persecútus sum Ecclésiam Dei; grátia autem Dei sum id, quod sum, et
    grátia eius in me vácua non fuit, sed abundántius illis ómnibus laborávi;
    non ego autem, sed grátia Dei mecum.
  </p>
  <p>Igitur sive ego sive illi, sic prædicámus, et sic credidístis.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_165" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 117, 1-2. 16ab et 17. 28 (: 1)</span>
  </p>
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_167" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Dicat nunc Israel, quóniam bonus,<br />quóniam in sǽculum
  misericórdia eius.
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_169" ontouchend="cambialengua(this)">
  Déxtera Dómini fecit virtútem,<br />déxtera Dómini exaltáta est.<br />Non
  móriar, sed vivam,<br />et narrábo ópera Dómini.
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_171" ontouchend="cambialengua(this)">
  Deus meus es tu, et confitébor tibi,<br />Deus meus et exaltábo te.
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_173" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 11, 28</span>
  </p>
  <p class="PsalmAlleluiaVerse">
    Allelúia.<br />Veníte ad me, omnes qui laborátis et oneráti estis,<br />et
    ego refíciam vos, dicit Dóminus.<br />Allelúia.
  </p>
</div>
<div class="latin hijo hijo_174" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Remissa sunt peccata eius multa, quoniam dilexit multum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 36-50</span>
  </p>
</div>
<div class="latin hijo hijo_175" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_176" ontouchend="cambialengua(this)">
  <p>In illo témpore:</p>
  <p>
    Rogábat autem illum quidam de pharisǽis, ut manducáret cum illo; et
    ingréssus domum pharisǽi discúbuit. Et ecce múlier, quæ erat in civitáte
    peccátrix, ut cognóvit quod accúbuit in domo pharisǽi, áttulit alabástrum
    unguénti; et stans retro secus pedes eius flens lácrimis cœpit rigáre pedes
    eius et capíllis cápitis sui tergébat, et osculabátur pedes eius et unguénto
    ungébat.
  </p>
  <p>
    Videns autem pharisǽus, qui vocáverat eum, ait intra se dicens: «Hic si
    esset prophéta, sciret útique quæ et qualis múlier, quæ tangit eum, quia
    peccátrix est».
  </p>
  <p>Et respóndens Iesus dixit ad illum: «Simon, hábeo tibi áliquid dícere».</p>
  <p>At ille ait: «Magíster, dic».</p>
  <p>
    «Duo debitóres erant cuídam feneratóri: unus debébat denários quingéntos,
    álius quinquagínta. Non habéntibus illis, unde rédderent, donávit utrísque.
    Quis ergo eórum plus díliget eum?».
  </p>
  <p>Respóndens Simon dixit: «Æstimo quia is, cui plus donávit».</p>
  <p>At ille dixit ei: «Recte iudicásti».</p>
  <p>
    Et convérsus ad mulíerem, dixit Simóni: «Vides hanc mulíerem? Intrávi in
    domum tuam: aquam pédibus meis non dedísti; hæc autem lácrimis rigávit pedes
    meos et capíllis suis tersit. Osculum mihi non dedísti; hæc autem, ex quo
    intrávi, non cessávit osculári pedes meos. Oleo caput meum non unxísti; hæc
    autem unguénto unxit pedes meos. Propter quod dico tibi: Remíssa sunt
    peccáta eius multa, quóniam diléxit multum; cui autem minus dimíttitur,
    minus díligit».
  </p>
  <p>Dixit autem ad illam: «Remíssa sunt peccáta tua».</p>
  <p>
    Et cœpérunt, qui simul accumbébant, dícere intra se: «Quis est hic, qui
    étiam peccáta dimíttit?».
  </p>
  <p>Dixit autem ad mulíerem: «Fides tua te salvam fecit; vade in pace!».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_177" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_178" ontouchend="cambialengua(this)">
  <h2>Tempus «per annum»<br />Feria VI hebd. XXIV</h2>
</div>
<div
  class="latin red hijo hijo_179"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_180" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Tu autem, o homo Dei, sectare iustitiam</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">6, 2c-12</span>
  </p>
  <p>Caríssime:</p>
  <p>
    Hæc doce et exhortáre. Si quis áliter docet et non accédit sanis sermónibus
    Dómini nostri Iesu Christi et ei, quæ secúndum pietátem est, doctrínæ,
    supérbus est, nihil sciens, sed languens circa quæstiónes et pugnas
    verbórum, ex quibus oriúntur invídiæ, contentiónes, blasphémiæ, suspiciónes
    malæ, conflictatiónes hóminum mente corruptórum et qui veritáte priváti
    sunt, existimántium quæstum esse pietátem.
  </p>
  <p>
    Est autem quæstus magnus píetas cum sufficiéntia. Nihil enim intúlimus in
    mundum, quia nec auférre quid póssumus; habéntes autem aliménta et quibus
    tegámur, his conténti érimus. Nam qui volunt dívites fíeri, íncidunt in
    tentatiónem et láqueum et desidéria multa stulta et nocíva, quæ mergunt
    hómines in intéritum et perditiónem; radix enim ómnium malórum est
    cupíditas, quam quidam appeténtes erravérunt a fide et inseruérunt se
    dolóribus multis.
  </p>
  <p>
    Tu autem, o homo Dei, hæc fuge; sectáre vero iustítiam, pietátem, fidem,
    caritátem, patiéntiam, mansuetúdinem. Certa bonum certámen fídei, apprehénde
    vitam ætérnam, ad quam vocátus es, et conféssus es bonam confessiónem coram
    multis téstibus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_182" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 48, 6-7. 8-10. 17-18. 19-20 (: Mt 5, 3)</span>
  </p>
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_184" ontouchend="cambialengua(this)">
  Cur timébo in diébus malis,<br />cum iníquitas supplantántium circúmdabit
  me?<br />Qui confídunt in virtúte sua,<br />et in multitúdine divitiárum
  suárum gloriántur.
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_186" ontouchend="cambialengua(this)">
  Etenim seípsum non rédimet homo;<br />non dabit Deo propitiatiónem suam.<br />Nímium
  est prétium redemptiónis ánimæ eius:<br />ad últimum defíciet,<br />ut vivat
  usque in finem, nec vídeat intéritum.
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_188" ontouchend="cambialengua(this)">
  Ne timúeris, cum dives factus fúerit homo,<br />et cum multiplicáta fúerit
  glória domus eius.<br />Quóniam cum interíerit, non sumet ómnia,<br />neque
  descéndet cum eo glória eius.
</div>
<div class="latin hijo hijo_189" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div class="latin hijo hijo_190" ontouchend="cambialengua(this)">
  Cum ánimæ suæ in vita ipsíus benedíxerit:<br />«Laudábunt te, quod benefecísti
  tibi»;<br />tamen introíbit ad progéniem patrum suórum,<br />qui in ætérnum
  non vidébunt lumen.
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Beáti páuperes spíritu, quóniam ipsórum est
  regnum cælórum.
</div>
<div
  class="latin red hijo hijo_192"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_193" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Si Christus non resurrexit, stulta est fides vestra</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">15, 12-20</span>
  </p>
  <p>Fratres:</p>
  <p>
    Si autem Christus prædicátur quod suscitátus est a mórtuis, quómodo quidam
    dicunt in vobis quóniam resurréctio mortuórum non est? Si autem resurréctio
    mortuórum non est, neque Christus suscitátus est! Si autem Christus non
    suscitátus est, inánis est ergo prædicátio nostra, inánis est et fides
    vestra; invenímur autem et falsi testes Dei, quóniam testimónium díximus
    advérsus Deum quod suscitáverit Christum, quem non suscitávit, si revéra
    mórtui non resúrgunt. Nam si mórtui non resúrgunt, neque Christus
    resurréxit; quod si Christus non resurréxit, stulta est fides vestra; adhuc
    estis in peccátis vestris. Ergo et, qui dormiérunt in Christo, periérunt. Si
    in hac vita tantum in Christo sperántes sumus, miserabilióres sumus ómnibus
    homínibus.
  </p>
  <p>Nunc autem Christus resurréxit a mórtuis, primítiæ dormiéntium.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_195" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 16, 1. 6-7. 8 et 15 (: 15b)</span>
  </p>
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Satiábor, cum evigilávero, conspéctu tuo, Dómine.
</div>
<div class="latin hijo hijo_197" ontouchend="cambialengua(this)">
  Exáudi, Dómine, iustítiam meam,<br />inténde deprecatiónem meam.<br />Auribus
  pércipe oratiónem meam,<br />non in lábiis dolósis.
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Satiábor, cum evigilávero, conspéctu tuo, Dómine.
</div>
<div class="latin hijo hijo_199" ontouchend="cambialengua(this)">
  Ego ad te clamávi quóniam exáudis me, Deus;<br />inclína aurem tuam mihi, et
  exáudi verba mea.<br />Mirífica misericórdias tuas,<br />qui salvos facis
  sperántes in te ab insurgéntibus, in déxtera tua.
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Satiábor, cum evigilávero, conspéctu tuo, Dómine.
</div>
<div class="latin hijo hijo_201" ontouchend="cambialengua(this)">
  Custódi me ut pupíllam óculi,<br />sub umbra alárum tuárum prótege me.<br />Ego
  autem in iustítia vidébo fáciem tuam,<br />satiábor, cum evigilávero,
  conspéctu tuo.
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Satiábor, cum evigilávero, conspéctu tuo, Dómine.
</div>
<div class="latin hijo hijo_203" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 11, 25</span>
  </p>
  <p class="PsalmAlleluiaVerse">
    Allelúia.<br />Benedíctus es, Pater, Dómine cæli et terræ,<br />quia
    mystéria regni párvulis revelásti.<br />Allelúia.
  </p>
</div>
<div class="latin hijo hijo_204" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Mulieres erant cum illis et ministrabant eis de facultatibus suis
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">8, 1-3</span>
  </p>
</div>
<div class="latin hijo hijo_205" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_206" ontouchend="cambialengua(this)">
  <p>In illo témpore:</p>
  <p>
    Iter faciébat Iesus per civitátem et castéllum prǽdicans et evangelízans
    regnum Dei; et Duódecim cum illo et mulíeres áliquæ, quæ erant curátæ ab
    spirítibus malígnis et infirmitátibus: María, quæ vocátur Magdaléne, de qua
    dæmónia septem exíerant, et Ioánna uxor Chuza, procuratóris Heródis, et
    Susánna et áliæ multæ, quæ ministrábant eis de facultátibus suis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_208" ontouchend="cambialengua(this)">
  <h2>Tempus «per annum»<br />Sabbato hebd. XXIV</h2>
</div>
<div
  class="latin red hijo hijo_209"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_210" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Serva mandatum sine macula usque in adventum Domini</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">6, 13-16</span>
  </p>
  <p>Caríssime:</p>
  <p>
    Præcípio tibi coram Deo, qui vivíficat ómnia, et Christo Iesu, qui
    testimónium réddidit sub Póntio Piláto bonam confessiónem, ut serves
    mandátum sine mácula irreprehensíbile usque in advéntum Dómini nostri Iesu
    Christi, quem suis tempóribus osténdet beátus et solus potens, Rex
    regnántium et Dóminus dominántium, qui solus habet immortalitátem, lucem
    hábitans inaccessíbilem, quem vidit nullus hóminum nec vidére potest; cui
    honor et impérium sempitérnum. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_212" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 99, 2. 3. 4. 5 (: 2c)</span>
  </p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_214" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_216" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_218" ontouchend="cambialengua(this)">
  Introíte portas eius in confessióne,<br />átria eius in hymnis,<br />confitémini
  illi, benedícite nómini eius.
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_220" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div
  class="latin red hijo hijo_222"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_223" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Seminatur in corruptione, resurgit in incorruptione</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">15, 35-37.42-49</span>
  </p>
  <p>Fratres:</p>
  <p>
    Dicet áliquis: «Quómodo resúrgunt mórtui? Quali autem córpore véniunt?».
    Insípiens! Tu, quod séminas, non vivificátur, nisi prius moriátur; et, quod
    séminas, non corpus, quod futúrum est, séminas sed nudum granum, ut puta
    trítici aut alicúius ceterórum.
  </p>
  <p>
    Sic et resurréctio mortuórum: seminátur in corruptióne, resúrgit in
    incorruptióne; seminátur in ignobilitáte, resúrgit in glória; seminátur in
    infirmitáte, resúrgit in virtúte; seminátur corpus animále, resúrgit corpus
    spiritále. Si est corpus animále, est et spiritále. Sic et scriptum est:
    «Factus est primus homo Adam in ánimam vivéntem»; novíssimus Adam in
    Spíritum vivificántem.
  </p>
  <p>
    Sed non prius, quod spiritále est, sed quod animále est; deínde quod
    spiritále. Primus homo de terra terrénus, secúndus homo de cælo. Qualis
    terrénus, tales et terréni, et qualis cæléstis, tales et cæléstes; et sicut
    portávimus imáginem terréni, portábimus et imáginem cæléstis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_224" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_225" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 55, 10. 11-12. 13-14 (: cf. 14c)</span>
  </p>
</div>
<div class="latin hijo hijo_226" ontouchend="cambialengua(this)">
  <span class="red">R/. </span>Ambulábo coram Deo in lúmine vivéntium.
</div>
<div class="latin hijo hijo_227" ontouchend="cambialengua(this)">
  Tunc converténtur inimíci mei retrórsum,<br />in quacúmque die invocávero:<br />ecce
  cognóvi quóniam Deus meus es.
</div>
<div class="latin hijo hijo_228" ontouchend="cambialengua(this)">
  <span class="red">R/. </span>Ambulábo coram Deo in lúmine vivéntium.
</div>
<div class="latin hijo hijo_229" ontouchend="cambialengua(this)">
  In Deo cuius laudábo sermónem,<br />in Dómino cuius laudábo sermónem.
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Ambulábo coram Deo in lúmine vivéntium.
</div>
<div class="latin hijo hijo_231" ontouchend="cambialengua(this)">
  Super me sunt, Deus, vota tua;<br />reddam laudatiónes tibi;<br />quóniam
  eripuísti ánimam meam de morte,<br />et pedes meos de lapsu,<br />ut ámbulem
  coram Deo in lúmine vivéntium.
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Ambulábo coram Deo in lúmine vivéntium.
</div>
<div class="latin hijo hijo_233" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Lc 8, 15</span>
  </p>
  <p class="PsalmAlleluiaVerse">
    Allelúia.<br />Beáti qui in corde bono et óptimo verbum Dei rétinent,<br />et
    fructum áfferunt in patiéntia.<br />Allelúia.
  </p>
</div>
<div class="latin hijo hijo_234" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Quod in bonam terram, hi sunt qui verbum retinent et fructum afferunt in
    patientia
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">8, 4-15</span>
  </p>
</div>
<div class="latin hijo hijo_235" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_236" ontouchend="cambialengua(this)">
  <p>In illo témpore:</p>
  <p>
    Cum turba plúrima conveníret, et de síngulis civitátibus properárent ad
    Iesum, dixit per similitúdinem: «Exiit, qui séminat, semináre semen suum. Et
    dum séminat ipse, áliud cécidit secus viam et conculcátum est, et vólucres
    cæli comedérunt illud. Et áliud cécidit super petram et natum áruit, quia
    non habébat umórem. Et áliud cécidit inter spinas, et simul exórtæ spinæ
    suffocavérunt illud. Et áliud cécidit in terram bonam et ortum fecit fructum
    céntuplum».
  </p>
  <p>Hæc dicens clamábat: «Qui habet aures audiéndi, áudiat».</p>
  <p>Interrogábant autem eum discípuli eius, quæ esset hæc parábola.</p>
  <p>
    Quibus ipse dixit: «Vobis datum est nosse mystéria regni Dei, céteris autem
    in parábolis, ut vidéntes non vídeant et audiéntes non intéllegant.
  </p>
  <p>
    Est autem hæc parábola: Semen est verbum Dei. Qui autem secus viam, sunt qui
    áudiunt; deínde venit Diábolus et tollit verbum de corde eórum, ne credéntes
    salvi fiant. Qui autem supra petram: qui cum audíerint, cum gáudio
    suscípiunt verbum; et hi radíces non habent, qui ad tempus credunt, et in
    témpore tentatiónis recédunt. Quod autem in spinis cécidit: hi sunt, qui
    audiérunt et a sollicitudínibus et divítiis et voluptátibus vitæ eúntes
    suffocántur et non réferunt fructum.
  </p>
  <p>
    Quod autem in bonam terram: hi sunt, qui in corde bono et óptimo audiéntes
    verbum rétinent et fructum áfferunt in patiéntia».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_237" ontouchend="cambialengua(this)">
  <span class="red">R/. </span>Laus tibi, Christe.
</div>
