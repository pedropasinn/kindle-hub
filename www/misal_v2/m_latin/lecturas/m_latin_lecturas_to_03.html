<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica III</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">In Galilæa gentium, vidit populus lucem magnam</p>
  <p class="Areadingfrom">
    Léctio libri Isaíæ prophétæ<span class="alindcha">8, 23b — 9, 3</span>
  </p>
  <p align="left">
    Primo témpore contemptíbilem réddidit terram Zábulon et terram Néphthali; et
    novíssimo glorificávit viam maris, trans Iordánem, Galilǽam géntium.
  </p>
  <p>
    Pópulus, qui ambulábat in ténebris, vidit lucem magnam; habitántibus in
    regióne umbræ mortis lux orta est eis. Multiplicásti exsultatiónem et
    magnificásti lætítiam; lætántur coram te sicut lætántes in messe, sicut
    exsúltant, quando dívidunt spólia.
  </p>
  <p>
    Iugum enim óneris eius et virgam úmeri eius et sceptrum exactóris eius
    fregísti, sicut in die Mádian.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 4. 13-14 (: 1a)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_6" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_8" ontouchend="cambialengua(this)">
  Unum pétii a Dómino, hoc requíram:<br />ut inhábitem in domo Dómini<br />ómnibus
  diébus vitæ meæ,<br />ut vídeam voluptátem Dómini,<br />et vísitem templum
  eius.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_10" ontouchend="cambialengua(this)">
  Credo vidére bona Dómini in terra vivéntium.<br />Exspécta Dóminum, viríliter
  age,<br />et confortétur cor tuum, et sústine Dóminum.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Idipsum dicatis omnes, et non sint in vobis schismata</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 10-13. 17</span>
  </p>
  <p align="left">
    Obsecro autem vos, fratres, per nomen Dómini nostri Iesu Christi, ut idípsum
    dicátis omnes, et non sint in vobis schísmata, sitis autem perfécti in eódem
    sensu et in eádem senténtia.
  </p>
  <p>
    Significátum est enim mihi de vobis, fratres mei, ab his, qui sunt Chloes,
    quia contentiónes inter vos sunt. Hoc autem dico, quod unusquísque vestrum
    dicit: «Ego quidem sum Pauli», «Ego autem Apóllo», «Ego vero Cephæ», «Ego
    autem Christi».
  </p>
  <p>
    Divísus est Christus? Numquid Paulus crucifíxus est pro vobis, aut in nómine
    Pauli baptizáti estis?
  </p>
  <p>
    Non enim misit me Christus baptizáre, sed evangelizáre; non in sapiéntia
    verbi, ut non evacuétur crux Christi.
  </p>
  <p>Verbum Dómini.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 4, 23</span>
  </p>
  <p class="PsalmAlleluiaVerse">
    Allelúia.<br />Prædicábat Iesus Evangélium regni,<br />et sanábat omnem
    infirmitátem in pópulo.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Venit in Capharnaum, ut impleretur quod dictum est per Isaiam
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">4, 12-23</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p align="left">
    Cum audísset Iesus quod Ioánnes tráditus esset, secéssit in Galilǽam. Et
    relícta Názareth, venit et habitávit in Caphárnaum marítimam in fínibus
    Zábulon et Néphthali, ut implerétur, quod dictum est per Isaíam prophétam
    dicéntem:
  </p>
  <p>
    «Terra Zábulon et terra Néphthali, ad viam maris, trans Iordánem, Galilǽa
    géntium; pópulus, qui sedébat in ténebris, lucem vidit magnam, et sedéntibus
    in regióne et umbra mortis lux orta est eis».
  </p>
  <p>
    Exínde cœpit Iesus prædicáre et dícere: «Pæniténtiam ágite; appropinquávit
    enim regnum cælórum».
  </p>
  <p>
    Ambulans autem iuxta mare Galilǽæ, vidit duos fratres, Simónem, qui vocátur
    Petrus, et Andréam fratrem eius, mitténtes rete in mare; erant enim
    piscatóres. Et ait illis: «Veníte post me, et fáciam vos piscatóres
    hóminum». At illi contínuo, relíctis rétibus, secúti sunt eum.
  </p>
  <p>
    Et procédens inde vidit álios duos fratres, Iacóbum Zebedǽi et Ioánnem
    fratrem eius, in navi cum Zebedǽo patre eórum reficiéntes rétia sua; et
    vocávit eos. Illi autem statim, relícta navi et patre suo, secúti sunt eum.
  </p>
  <p>
    Et circumíbat Iesus totam Galilǽam, docens in synagógis eórum et prǽdicans
    Evangélium regni et sanans omnem languórem et omnem infirmitátem in pópulo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Venit in Capharnaum, ut impleretur quod dictum est per Isaiam
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">4, 12-17</span>
  </p>
</div>
<div class="latin hijo hijo_19" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_20" ontouchend="cambialengua(this)">
  <p align="left">
    Cum audísset Iesus quod Ioánnes tráditus esset, secéssit in Galilǽam. Et
    relícta Názareth, venit et habitávit in Caphárnaum marítimam in fínibus
    Zábulon et Néphthali, ut implerétur, quod dictum est per Isaíam prophétam
    dicéntem:
  </p>
  <p>
    «Terra Zábulon et terra Néphthali, ad viam maris, trans Iordánem, Galilǽa
    géntium; pópulus, qui sedébat in ténebris, lucem vidit magnam, et sedéntibus
    in regióne et umbra mortis lux orta est eis».
  </p>
  <p>
    Exínde cœpit Iesus prædicáre et dícere: «Pæniténtiam ágite; appropinquávit
    enim regnum cælórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_22" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Conversi sunt Ninevitæ de via sua mala</p>
  <p class="Areadingfrom">
    Léctio libri Ionæ prophétæ<span class="alindcha">3, 1-5.10</span>
  </p>
  <p align="left">
    Factum est verbum Dómini ad Ionam dicens: «Surge, vade in Níneven civitátem
    magnam et prǽdica in ea prædicatiónem, quam ego loquor ad te». Et surréxit
    Ionas et ábiit in Níneven iuxta verbum Dómini.
  </p>
  <p>
    Et Níneve erat cívitas magna coram Deo, itínere trium diérum. Et cœpit Ionas
    introíre in civitátem itínere diéi uníus; et clamávit et dixit: «Adhuc
    quadragínta dies, et Níneve subvertétur».
  </p>
  <p>
    Et credidérunt viri Ninevítæ in Deo; et prædicavérunt ieiúnium et vestíti
    sunt saccis a maióre usque ad minórem.
  </p>
  <p>
    Et vidit Deus ópera eórum, quia convérsi sunt de via sua mala; et misértus
    est Deus super malum, quod locutus fúerat ut fáceret eis, et non fecit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_24" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 24, 4-5ab. 6 et 7bc. 8-9 (: 4a)</span>
  </p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_26" ontouchend="cambialengua(this)">
  Vias tuas, Dómine, demónstra mihi,<br />et sémitas tuas édoce me.<br />Dírige
  me in veritáte tua et doce me,<br />quia tu es Deus salútis meæ.
</div>
<div class="latin hijo hijo_27" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_28" ontouchend="cambialengua(this)">
  Reminíscere miseratiónum tuárum, Dómine,<br />et misericordiárum tuárum,
  quóniam a sǽculo sunt.<br />Secúndum misericórdiam tuam meménto mei tu,<br />propter
  bonitátem tuam, Dómine.
</div>
<div class="latin hijo hijo_29" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_30" ontouchend="cambialengua(this)">
  Dulcis et rectus Dóminus,<br />propter hoc peccatóres viam docébit;<br />díriget
  mansuétos in iudício,<br />docébit mites vias suas.
</div>
<div class="latin hijo hijo_31" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Prǽterit figura huius mundi</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">7, 29-31</span>
  </p>
  <p align="left">
    Hoc dico, fratres, tempus breviátum est; réliquum est, ut et qui habent
    uxóres, tamquam non habéntes sint, et qui flent, tamquam non flentes, et qui
    gaudent, tamquam non gaudéntes, et qui emunt, tamquam non possidéntes, et
    qui utúntur hoc mundo, tamquam non abuténtes; prǽterit enim figúra huius
    mundi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_34" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mc 1, 15</span>
  </p>
  <p class="PsalmAlleluiaVerse">
    Allelúia.<br />Appropinquávit regnum Dei;<br />pænitémini et crédite
    Evangélio.<br />Allelúia.
  </p>
</div>
<div class="latin hijo hijo_35" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Pænitemini et credite Evangelio</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">1, 14-20</span>
  </p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_37" ontouchend="cambialengua(this)">
  <p align="left">
    Postquam tráditus est Ioánnes, venit Iesus in Galilǽam prǽdicans Evangélium
    Dei et dicens: «Implétum est tempus, et appropinquávit regnum Dei;
    pænitémini et crédite Evangélio».
  </p>
  <p>
    Et prætériens secus mare Galilǽæ vidit Simónem et Andréam fratrem Simónis
    mitténtes in mare; erant enim piscatóres. Et dixit eis Iesus: «Veníte post
    me, et fáciam vos fíeri piscatóres hóminum». Et prótinus, relíctis rétibus,
    secúti sunt eum.
  </p>
  <p>
    Et progréssus pusíllum vidit Iacóbum Zebedǽi et Ioánnem fratrem eius, et
    ipsos in navi componéntes rétia, et statim vocávit illos. Et, relícto patre
    suo Zebedǽo in navi cum mercennáriis, abiérunt post eum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Legerunt in libro Legis et aperierunt sensum</p>
  <p class="Areadingfrom">
    Léctio libri Nehemíæ<span class="alindcha">8, 2-4a. 5.6. 8-10</span>
  </p>
  <p align="left">In diébus illis:</p>
  <p>
    Attulit ergo Esdras sacérdos legem coram multitúdine virórum et mulíerum
    cunctísque, qui póterant intellégere, in die prima mensis séptimi. Et legit
    in eo in platéa, quæ erat ante portam Aquárum, de mane usque ad médiam diem
    in conspéctu virórum et mulíerum et eórum, qui intellégere póterant; et
    aures omnis pópuli erant eréctæ ad librum legis.
  </p>
  <p>
    Stetit autem Esdras scriba super gradum lígneum, quem ad hoc fécerant. Et
    apéruit Esdras librum coram omni pópulo — ​super univérsum quippe pópulum
    eminébat — ​et, cum aperuísset eum, stetit omnis pópulus. Et benedíxit
    Esdras Dómino, Deo magno; et respóndit omnis pópulus: «Amen, amen», élevans
    manus suas. Et incurváti sunt et adoravérunt Deum proni in terram. Et
    legérunt in libro legis Dei distíncte et aperiérunt sensum et explicavérunt
    lectiónem.
  </p>
  <p>
    Dixit autem Nehemías, ipse est præpósitus, et Esdras sacérdos et scriba et
    Levítæ instruéntes pópulum univérso pópulo: «Dies iste sanctificátus est
    Dómino Deo nostro! Nolíte lugére et nolíte flere». Flebat enim omnis
    pópulus, cum audíret verba legis.
  </p>
  <p>
    Et dixit eis: «Ite, comédite pínguia et bíbite mulsum et míttite partes his,
    qui non præparavérunt sibi, quia sanctus dies Dómini nostri est; et nolíte
    contristári, gáudium étenim Dómini est fortitúdo vestra».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_41" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 18, 8. 9. 10. 15. (: cf. Io 6, 63c)</span>
  </p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Verba tua, Dómine, Spíritus et vita sunt.
</div>
<div class="latin hijo hijo_43" ontouchend="cambialengua(this)">
  Lex Dómini immaculáta, refíciens ánimam,<br />testimónium Dómini fidéle,
  sapiéntiam præstans párvulis.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Verba tua, Dómine, Spíritus et vita sunt.
</div>
<div class="latin hijo hijo_45" ontouchend="cambialengua(this)">
  Iustítiæ Dómini rectæ, lætificántes corda,<br />præcéptum Dómini lúcidum,
  illúminans óculos.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Verba tua, Dómine, Spíritus et vita sunt.
</div>
<div class="latin hijo hijo_47" ontouchend="cambialengua(this)">
  Timor Dómini mundus, pérmanens in sǽculum sǽculi,<br />iudícia Dómini vera,
  iusta ómnia simul.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Verba tua, Dómine, Spíritus et vita sunt.
</div>
<div class="latin hijo hijo_49" ontouchend="cambialengua(this)">
  Sint ut compláceant elóquia oris mei,<br />et meditátio cordis mei in
  conspéctu tuo.<br />Dómine, adiútor meus et redémptor meus.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Verba tua, Dómine, Spíritus et vita sunt.
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Vos estis corpus Christi, et membra ex parte</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 12-30</span>
  </p>
  <p align="left">Fratres:</p>
  <p>
    Sicut corpus unum est et membra habet multa, ómnia autem membra córporis,
    cum sint multa, unum corpus sunt, ita et Christus; étenim in uno Spíritu
    omnes nos in unum corpus baptizáti sumus, sive Iudǽi sive Græci sive servi
    sive líberi, et omnes unum Spíritum potáti sumus. Nam et corpus non est unum
    membrum sed multa. Si díxerit pes: «Non sum manus, non sum de córpore», non
    ídeo non est de córpore; et si díxerit auris: «Non sum óculus, non sum de
    córpore», non ídeo non est de córpore. Si totum corpus óculus est, ubi
    audítus? Si totum audítus, ubi odorátus?
  </p>
  <p>
    Nunc autem pósuit Deus membra, unumquódque eórum in córpore, sicut vóluit.
    Quod si essent ómnia unum membrum, ubi corpus? Nunc autem multa quidem
    membra, unum autem corpus. Non potest dícere óculus mánui: «Non es mihi
    necessária!»; aut íterum caput pédibus: «Non estis mihi necessárii!».
  </p>
  <p>
    Sed multo magis, quæ vidéntur membra córporis infirmióra esse, necessária
    sunt; et, quæ putámus ignobilióra membra esse córporis, his honórem
    abundantiórem circumdámus; et, quæ inhonésta sunt nostra, abundantiórem
    honestátem habent, honésta autem nostra nullíus egent. Sed Deus temperávit
    corpus, ei, cui déerat, abundantiórem tribuéndo honórem, ut non sit schisma
    in córpore, sed idípsum pro ínvicem sollícita sint membra. Et sive pátitur
    unum membrum, compatiúntur ómnia membra; sive glorificátur unum membrum,
    congáudent ómnia membra.
  </p>
  <p>
    Vos autem estis corpus Christi et membra ex parte. Et quosdam quidem pósuit
    Deus in Ecclésia primum apóstolos, secúndo prophétas, tértio doctóres,
    deínde virtútes, exínde donatiónes curatiónum, opitulatiónes, gubernatiónes,
    génera linguárum. Numquid omnes apóstoli? Numquid omnes prophétæ? Numquid
    omnes doctóres? Numquid omnes virtútes? Numquid omnes donatiónes habent
    curatiónum? Numquid omnes linguis loquúntur? Numquid omnes interpretántur?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Vos estis corpus Christi, et membra ex parte</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 12-14. 27</span>
  </p>
  <p align="left">
    Sicut corpus unum est et membra habet multa, ómnia autem membra córporis,
    cum sint multa, unum corpus sunt, ita et Christus; étenim in uno Spíritu
    omnes nos in unum corpus baptizáti sumus, sive Iudǽi sive Græci sive servi
    sive líberi, et omnes unum Spíritum potáti sumus. Nam et corpus non est unum
    membrum sed multa.
  </p>
  <p>Vos autem estis corpus Christi et membra ex parte.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_54" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 4, 18cd</span>
  </p>
  <p class="PsalmAlleluiaVerse">
    Allelúia.<br />Evangelizáre paupéribus misit me Dóminus,<br />prædicáre
    captívis remissiónem.<br />Allelúia.
  </p>
</div>
<div class="latin hijo hijo_55" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Hodie impleta est hæc Scriptura</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">1, 1-4;4, 14-21</span>
  </p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_57" ontouchend="cambialengua(this)">
  <p align="left">
    Quóniam quidem multi conáti sunt ordináre narratiónem, quæ in nobis complétæ
    sunt, rerum, sicut tradidérunt nobis, qui ab inítio ipsi vidérunt et
    minístri fuérunt verbi, visum est et mihi, adsecúto a princípio ómnia,
    diligénter ex órdine tibi scríbere, óptime Theóphile, ut cognóscas eórum
    verbórum, de quibus erudítus es, firmitátem.
  </p>
  <p>In illo témpore:</p>
  <p>
    Regréssus est Iesus in virtúte Spíritus in Galilǽam. Et fama éxiit per
    univérsam regiónem de illo. Et ipse docébat in synagógis eórum et
    magnificabátur ab ómnibus.
  </p>
  <p>
    Et venit Názareth, ubi erat nutrítus, et intrávit secúndum consuetúdinem
    suam die sábbati in synagógam et surréxit légere. Et tráditus est illi liber
    prophétæ Isaíæ; et ut revólvit librum, invénit locum, ubi scriptum erat:
  </p>
  <p>
    «Spíritus Dómini super me; propter quod unxit me evangelizáre paupéribus,
    misit me prædicáre captívis remissiónem et cæcis visum, dimíttere confráctos
    in remissióne, prædicáre annum Dómini accéptum».
  </p>
  <p>
    Et cum plicuísset librum, réddidit minístro et sedit; et ómnium in synagóga
    óculi erant intendéntes in eum. Cœpit autem dícere ad illos: «Hódie impléta
    est hæc Scriptúra in áuribus vestris».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_59" ontouchend="cambialengua(this)">
  <h2>Tempus «per annum»<br />Feria II hebd. III</h2>
</div>
<div
  class="latin red hijo hijo_60"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Semel oblatus est ad auferenda peccata, secundo apparebit exspectantibus se
  </p>
  <p class="Areadingfrom">
    Léctio Epístolæ ad Hebrǽos<span class="alindcha">9, 15. 24-28</span>
  </p>
  <p align="left">Fratres:</p>
  <p>
    Christus novi testaménti mediátor est, ut, morte intercedénte in
    redemptiónem eárum prævaricatiónum, quæ erant sub prióre testaménto,
    repromissiónem accípiant, qui vocáti sunt ætérnæ hereditátis.
  </p>
  <p>
    Non enim in manufácta Sancta Christus introívit, quæ sunt similitúdo
    verórum, sed in ipsum cælum, ut appáreat nunc vúltui Dei pro nobis; neque ut
    sæpe ófferat semetípsum, quemádmodum póntifex intrat in Sancta per síngulos
    annos in sánguine aliéno. Alióquin oportébat eum frequénter pati ab orígine
    mundi; nunc autem semel in consummatióne sæculórum ad destitutiónem peccáti
    per sacrifícium sui manifestátus est.
  </p>
  <p>
    Et quemádmodum statútum est homínibus semel mori, post hoc autem iudícium,
    sic et Christus, semel oblátus ad multórum auferénda peccáta, secúndo sine
    peccáto apparébit exspectántibus se in salútem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_63" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 1. 2-3ab. 3cd-4. 5-6 (: 1a)</span>
  </p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Cantáte Dómino cánticum novum, quia mirabília
  fecit.
</div>
<div class="latin hijo hijo_65" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Cantáte Dómino cánticum novum, quia mirabília
  fecit.
</div>
<div class="latin hijo hijo_67" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Cantáte Dómino cánticum novum, quia mirabília
  fecit.
</div>
<div class="latin hijo hijo_69" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Cantáte Dómino cánticum novum, quia mirabília
  fecit.
</div>
<div class="latin hijo hijo_71" ontouchend="cambialengua(this)">
  Psállite Dómino in cíthara,<br />in cíthara et voce psalmi;<br />in tubis
  ductílibus et voce tubæ córneæ,<br />iubiláte in conspéctu regis Dómini.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Cantáte Dómino cánticum novum, quia mirabília
  fecit.
</div>
<div
  class="latin red hijo hijo_73"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Tu pasces populum meum Israel</p>
  <p class="Areadingfrom">
    Léctio libri secúndi Samuélis<span class="alindcha">5, 1-7.10</span>
  </p>
  <p align="left">In diébus illis:</p>
  <p>
    Venérunt univérsæ tribus Israel ad David in Hebron dicéntes: «Ecce nos os
    tuum et caro tua sumus. Sed et heri et nudiustértius, cum esset Saul rex
    super nos, tu eras edúcens et redúcens Israel. Dixit autem Dóminus ad te:
    «Tu pasces pópulum meum Israel et tu eris dux super Israel»».
  </p>
  <p>
    Venérunt quoque omnes senes Israel ad regem in Hebron, et percússit cum eis
    rex David fœdus in Hebron coram Dómino; unxerúntque David in regem super
    Israel. Trigínta annórum erat David, cum regnáre cœpísset, et quadragínta
    annis regnávit: in Hebron regnávit super Iudam septem annis et sex ménsibus;
    in Ierúsalem autem regnávit trigínta tribus annis super omnem Israel et
    Iudam.
  </p>
  <p>
    Et ábiit rex et omnes viri, qui erant cum eo, in Ierúsalem ad Iebusaéum
    habitatórem terræ. Qui dixit ad David: «Non ingrediéris huc, sed depéllent
    te cæci et claudi», significántes: «Non ingrediétur David huc». Cepit autem
    David arcem Sion: hæc est cívitas David.
  </p>
  <p>
    Et ibat profíciens atque succréscens, et Dóminus, Deus exercítuum, erat cum
    eo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_76" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 20. 21-22. 25-26 (: 25a)</span>
  </p>
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Véritas mea et misericórdia mea cum ipso.
</div>
<div class="latin hijo hijo_78" ontouchend="cambialengua(this)">
  Tunc locútus es in visióne sanctis tuis, et dixísti:<br />«Pósui adiutórium in
  poténte,<br />et exaltávi eléctum de plebe».
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Véritas mea et misericórdia mea cum ipso.
</div>
<div class="latin hijo hijo_80" ontouchend="cambialengua(this)">
  «Invéni David servum meum;<br />óleo sancto meo unxi eum.<br />Manus enim mea
  firma erit cum eo,<br />et bráchium meum confortábit eum».
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Véritas mea et misericórdia mea cum ipso.
</div>
<div class="latin hijo hijo_82" ontouchend="cambialengua(this)">
  Et véritas mea et misericórdia mea cum ipso<br />et in nómine meo exaltábitur
  cornu eius.<br />Et ponam super mare manum eius,<br />et super flúmina
  déxteram eius».
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Véritas mea et misericórdia mea cum ipso.
</div>
<div class="latin hijo hijo_84" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. 2 Tim 1, 10</span>
  </p>
  <p class="PsalmAlleluiaVerse">
    Allelúia.<br />Salvátor noster Iesus Christus destrúxit mortem,<br />et
    illuminávit vitam per Evangélium.<br />Allelúia.
  </p>
</div>
<div class="latin hijo hijo_85" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Satanas finem habet</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 22-30</span>
  </p>
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_87" ontouchend="cambialengua(this)">
  <p align="left">In illo témpore:</p>
  <p>
    Scribæ, qui ab Hierosólymis descénderant, dicébant: «Beélzebul habet» et:
    «In príncipe dǽmonum éicit dæmónia».
  </p>
  <p>
    Et convocátis eis, in parábolis dicébat illis: «Quómodo potest Sátanas
    Sátanam eícere? Et si regnum in se dividátur, non potest stare regnum illud;
    et si domus in semetípsam dispertiátur, non póterit domus illa stare. Et si
    Sátanas consurréxit in semetípsum et dispertítus est, non potest stare, sed
    finem habet. Nemo autem potest in domum fortis ingréssus vasa eius dirípere,
    nisi prius fortem álliget; et tunc domum eius dirípiet.
  </p>
  <p>
    Amen dico vobis: Omnia dimitténtur fíliis hóminum peccáta et blasphémiæ,
    quibus blasphemáverint; qui autem blasphemáverit in Spíritum Sanctum, non
    habet remissiónem in ætérnum, sed reus est ætérni delícti». Quóniam
    dicébant: «Spíritum immúndum habet».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_89" ontouchend="cambialengua(this)">
  <h2>Tempus «per annum»<br />Feria III hebd. III</h2>
</div>
<div
  class="latin red hijo hijo_90"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_91" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce venio ut faciam, Deus, voluntatem tuam</p>
  <p class="Areadingfrom">
    Léctio Epístolæ ad Hebrǽos<span class="alindcha">10, 1-10</span>
  </p>
  <p align="left">Fratres:</p>
  <p>
    Umbram habens lex bonórum futurórum, non ipsam imáginem rerum, per síngulos
    annos iísdem ipsis hóstiis, quas ófferunt indesinénter, numquam potest
    accedéntes perféctos fácere. Alióquin nonne cessássent offérri, ídeo quod
    nullam habérent ultra consciéntiam peccatórum cultóres semel mundáti?
  </p>
  <p>
    Sed in ipsis commemorátio peccatórum per síngulos annos fit. Impossíbile
    enim est sánguinem taurórum et hircórum auférre peccáta.
  </p>
  <p>
    Ideo ingrédiens mundum dicit: «Hóstiam et oblatiónem noluísti, corpus autem
    aptásti mihi; holocautómata et sacrifícia pro peccáto non tibi placuérunt.
    Tunc dixi: Ecce vénio, in capítulo libri scriptum est de me, ut fáciam,
    Deus, voluntátem tuam».
  </p>
  <p>
    Supérius dicens: «Hóstias et oblatiónes et holocautómata et sacrifícia pro
    peccáto noluísti, nec placuérunt tibi», quæ secúndum legem offerúntur, tunc
    dixit: «Ecce vénio, ut fáciam voluntátem tuam». Aufert primum, ut secúndum
    státuat; in qua voluntáte sanctificáti sumus per oblatiónem córporis Christi
    Iesu in semel.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 2 et 4ab. 7-8a. 10. 11 (: cf. 8a et 9a)</span>
  </p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_95" ontouchend="cambialengua(this)">
  Exspéctans exspectávi Dóminum,<br />et inténdit mihi.<br />Et immísit in os
  meum cánticum novum,<br />carmen Deo nostro.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_97" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_99" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_101" ontouchend="cambialengua(this)">
  Iustítiam tuam non abscóndi in corde meo,<br />veritátem tuam et salutáre tuum
  dixi.<br />Non abscóndi misericórdiam tuam<br />et veritátem tuam ab ecclésia
  magna
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div
  class="latin red hijo hijo_103"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">David et omnis Israel ducebant arcam Domini in iubilo</p>
  <p class="Areadingfrom">
    Léctio libri secúndi Samuélis<span class="alindcha">6, 12b-15. 17-19</span>
  </p>
  <p align="left">In diébus illis:</p>
  <p>
    Abiit David et addúxit arcam Dei de domo Obédedom in civitátem David cum
    gáudio. Cumque progréssi essent, qui portábant arcam Dómini, sex passus,
    immolávit bovem et vítulum saginátum, et David saltábat totis víribus ante
    Dóminum. Porro David erat accínctus ephod líneo. Et David et omnis domus
    Israel ducébant arcam Dómini in iúbilo et in clangóre búcinæ.
  </p>
  <p>
    Et introduxérunt arcam Dómini et posuérunt eam in loco suo in médio
    tabernáculi, quod teténderat ei David; et óbtulit David coram Dómino
    holocáusta et pacífica. Cumque complésset ófferens holocáustum et pacífica,
    benedíxit pópulo in nómine Dómini exercítuum. Et partítus est multitúdini
    univérsæ Israel tam viro quam mulíeri síngulis collýridam panis unam et
    lagánum palmárum unum et palátham unam. Et ábiit omnis pópulus unusquísque
    in domum suam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_106" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 23, 7. 8. 9. 10 (: cf. 10)</span>
  </p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Quis est iste rex glóriæ? Dóminus ipse est.
</div>
<div class="latin hijo hijo_108" ontouchend="cambialengua(this)">
  Attóllite, portæ, cápita vestra,<br />et elevámini, portæ æternáles,<br />et
  introíbit rex glóriæ.
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Quis est iste rex glóriæ? Dóminus ipse est.
</div>
<div class="latin hijo hijo_110" ontouchend="cambialengua(this)">
  Quis est iste rex glóriæ?<br />Dóminus fortis et potens,<br />Dóminus potens
  in proélio.
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Quis est iste rex glóriæ? Dóminus ipse est.
</div>
<div class="latin hijo hijo_112" ontouchend="cambialengua(this)">
  Attóllite, portæ, cápita vestra,<br />et elevámini, portæ æternáles,<br />et
  introíbit rex glóriæ.
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Quis est iste rex glóriæ? Dóminus ipse est.
</div>
<div class="latin hijo hijo_114" ontouchend="cambialengua(this)">
  Quis est iste rex glóriæ?<br />Dóminus virtútum ipse est rex glóriæ.
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Quis est iste rex glóriæ? Dóminus ipse est.
</div>
<div class="latin hijo hijo_116" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 11, 25</span>
  </p>
  <p class="PsalmAlleluiaVerse">
    Allelúia.<br />Benedíctus es, Pater, Dómine cæli et terræ,<br />quia
    mystéria regni párvulis revelásti.<br />Allelúia.
  </p>
</div>
<div class="latin hijo hijo_117" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui fecerit voluntatem Dei, hic frater meus et soror mea et mater est
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 31-35</span>
  </p>
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_119" ontouchend="cambialengua(this)">
  <p align="left">In illo témpore:</p>
  <p>
    Venit mater Iesu et fratres eius, et foris stantes misérunt ad eum vocántes
    eum. Et sedébat circa eum turba, et dicunt ei: «Ecce mater tua et fratres
    tui et soróres tuæ foris quærunt te».
  </p>
  <p>
    Et respóndens eis ait: «Quæ est mater mea et fratres mei?». Et
    circumspíciens eos, qui in circúitu eius sedébant, ait: «Ecce mater mea et
    fratres mei. Qui enim fécerit voluntátem Dei, hic frater meus et soror mea
    et mater est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_121" ontouchend="cambialengua(this)">
  <h2>Tempus «per annum»<br />Feria IV hebd. III</h2>
</div>
<div
  class="latin red hijo hijo_122"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_123" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Consummavit in sempiternum eos qui sanctificantur</p>
  <p class="Areadingfrom">
    Léctio Epístolæ ad Hebrǽos<span class="alindcha">10, 11-18</span>
  </p>
  <p align="left">
    Omnis sacérdos stat cotídie minístrans et eásdem sæpe ófferens hóstias, quæ
    numquam possunt auférre peccáta. Hic autem, una pro peccátis obláta hóstia,
    in sempitérnum consédit in déxtera Dei, de cétero exspéctans, donec ponántur
    inimíci eius scabéllum pedum eius; una enim oblatióne consummávit in
    sempitérnum eos, qui sanctificántur.
  </p>
  <p>
    Testificátur autem nobis et Spíritus Sanctus; postquam enim dixit: «Hoc est
    testaméntum, quod testábor ad illos post dies illos, dicit Dóminus, dando
    leges meas in córdibus eórum, et in mente eórum superscríbam eas; et
    peccatórum eórum et iniquitátum eórum iam non recordábor ámplius».
  </p>
  <p>Ubi autem horum remíssio, iam non oblátio pro peccáto.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 109, 1. 2. 3. 4 (: 4bc)</span>
  </p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_127" ontouchend="cambialengua(this)">
  Díxit Dóminus Dómino meo: «Sede a dextris meis,<br />donec ponam inimícos tuos
  scabéllum pedum tuórum».
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_129" ontouchend="cambialengua(this)">
  Virgam poténtiæ tuæ emíttet Dóminus ex Sion:<br />domináre in médio inimicórum
  tuórum.
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_131" ontouchend="cambialengua(this)">
  Tecum principátus in die virtútis tuæ,<br />in splendóribus sanctis,<br />ex
  útero matutíni velut rorem génui te.
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_133" ontouchend="cambialengua(this)">
  Iurávit Dóminus et non pænitébit eum:<br />«Tu es sacérdos in ætérnum secúndum
  órdinem Melchísedech».
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div
  class="latin red hijo hijo_135"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_136" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Suscitabo semen tuum post te, et firmabo regnum eius</p>
  <p class="Areadingfrom">
    Léctio libri secúndi Samuélis<span class="alindcha">7, 4-17</span>
  </p>
  <p align="left">In diébus illis:</p>
  <p>
    Ecce sermo Dómini ad Nathan dicens: «Vade et lóquere ad servum meum David:
    Hæc dicit Dóminus: Numquid tu ædificábis mihi domum ad habitándum? Numquam
    enim habitávi in domo ex die, qua edúxi fílios Israel de terra Ægýpti, usque
    in diem hanc, sed ambulábam in tabernáculo et in tentório. Per cuncta loca,
    quæ transívi cum ómnibus fíliis Israel, numquid loquens locútus sum ad unum
    de iudícibus Israel, cui præcépi, ut pásceret pópulum meum Israel, dicens:
    Quare non ædificástis mihi domum cédrinam?
  </p>
  <p>
    Et nunc hæc dices servo meo David: Hæc dicit Dóminus exercítuum: Ego tuli te
    de páscuis sequéntem greges, ut esses dux super pópulum meum Israel, et fui
    tecum in ómnibus, ubicúmque ambulásti, et interféci univérsos inimícos tuos
    a fácie tua; fecíque tibi nomen grande iuxta nomen magnórum, qui sunt in
    terra. Et ponam locum pópulo meo Israel et plantábo eum, et habitábit in eo
    et non turbábitur ámplius; nec addent fílii iniquitátis ut afflígant eum
    sicut prius et ex die, qua constítui iúdices super pópulum meum Israel, et
    réquiem dabo tibi ab ómnibus inimícis tuis.
  </p>
  <p>
    Prædicítque tibi Dóminus quod domum fáciat tibi Dóminus. Cumque compléti
    fúerint dies tui, et dormíeris cum pátribus tuis, suscitábo semen tuum post
    te, quod egrediétur de viscéribus tuis; et firmábo regnum eius.
  </p>
  <p>
    Ipse ædificábit domum nómini meo, et stabíliam thronum regni eius usque in
    sempitérnum. Ego ero ei in patrem, et ipse erit mihi in fílium; qui si
    iníque áliquid gésserit, árguam eum in virga virórum et in plagis filiórum
    hóminum. Misericórdiam autem meam non áuferam ab eo, sicut ábstuli a Saul,
    quem amóvi a fácie tua; et stábilis erit domus tua et regnum tuum usque in
    ætérnum ante fáciem meam, et thronus tuus erit firmus iúgiter».
  </p>
  <p>
    Secúndum ómnia verba hæc et iuxta univérsam visiónem istam sic locútus est
    Nathan ad David.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_138" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 4-5. 27-28. 29-30 (: 29a)</span>
  </p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>In ætérnum servábo illi misericórdiam meam.
</div>
<div class="latin hijo hijo_140" ontouchend="cambialengua(this)">
  «Dispósui testaméntum elécto meo,<br />iurávi David servo meo:<br />Usque in
  ætérnum confirmábo semen tuum,<br />et ædificábo in generatiónem et
  generatiónem sedem tuam»
</div>
<div class="latin hijo hijo_141" ontouchend="cambialengua(this)">
  <span class="red">R/. </span>In ætérnum servábo illi misericórdiam meam.
</div>
<div class="latin hijo hijo_142" ontouchend="cambialengua(this)">
  Ipse invocábit me: Pater meus es tu,<br />Deus meus et refúgium salútis
  meæ.<br />In ætérnum servábo illi misericórdiam meam,<br />et testaméntum meum
  fidéle ipsi.
</div>
<div class="latin hijo hijo_143" ontouchend="cambialengua(this)">
  <span class="red">R/. </span>In ætérnum servábo illi misericórdiam meam.
</div>
<div class="latin hijo hijo_144" ontouchend="cambialengua(this)">
  In ætérnum servábo illi misericórdiam meam,<br />et testaméntum meum fidéle
  ipsi.<br />Et ponam in sǽculum sǽculi semen eius,<br />et thronum eius sicut
  dies cæli.
</div>
<div class="latin hijo hijo_145" ontouchend="cambialengua(this)">
  <span class="red">R/. </span>In ætérnum servábo illi misericórdiam meam.
</div>
<div class="latin hijo hijo_146" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Semen est verbum Dei, sator autem Christus;<br />omnis qui
    ínvenit eum, manébit in ætérnum.<br />Allelúia.
  </p>
</div>
<div class="latin hijo hijo_147" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Exiit seminans ad seminandum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 1-20</span>
  </p>
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_149" ontouchend="cambialengua(this)">
  <p class="TheWordoftheLord4">In illo témpore:</p>
  <p>
    Iterum cœpit Iesus docére ad mare. Et congregátur ad eum turba plúrima, ita
    ut in navem ascéndens sedéret in mari, et omnis turba circa mare super
    terram erant. Et docébat eos in parábolis multa et dicébat illis in doctrína
    sua:
  </p>
  <p>
    «Audíte. Ecce éxiit séminans ad seminándum. Et factum est, dum séminat,
    áliud cécidit circa viam, et venérunt vólucres et comedérunt illud. Aliud
    cécidit super petrósa, ubi non habébat terram multam, et statim exórtum est,
    quóniam non habébat altitúdinem terræ; et quando exórtus est sol, exæstuávit
    et, eo quod non habéret radícem, exáruit. Et áliud cécidit in spinas, et
    ascendérunt spinæ et suffocavérunt illud, et fructum non dedit. Et ália
    cecidérunt in terram bonam et dabant fructum: ascendébant et crescébant et
    afferébant unum trigínta et unum sexagínta et unum centum». Et dicébat: «Qui
    habet aures audiéndi, áudiat».
  </p>
  <p>
    Et cum esset singuláris, interrogavérunt eum hi, qui circa eum erant cum
    Duódecim, parábolas. Et dicébat eis: «Vobis datum est mystérium regni Dei;
    illis autem, qui foris sunt, in parábolis ómnia fiunt, ut vidéntes vídeant
    et non vídeant, et audiéntes áudiant et non intéllegant, ne quando
    convertántur, et dimittátur eis».
  </p>
  <p>
    Et ait illis: «Nescítis parábolam hanc, et quómodo omnes parábolas
    cognoscétis?
  </p>
  <p>
    Qui séminat, verbum séminat. Hi autem sunt, qui circa viam, ubi seminátur
    verbum: et cum audíerint, conféstim venit Sátanas et aufert verbum, quod
    seminátum est in eos. Et hi sunt, qui super petrósa seminántur: qui cum
    audíerint verbum, statim cum gáudio accípiunt illud et non habent radícem in
    se, sed temporáles sunt; deínde orta tribulatióne vel persecutióne propter
    verbum, conféstim scandalizántur. Et álii sunt, qui in spinis seminántur: hi
    sunt, qui verbum audiérunt, et ærúmnæ sǽculi et decéptio divitiárum et circa
    réliqua concupiscéntiæ introeúntes súffocant verbum, et sine fructu
    effícitur. Et hi sunt, qui super terram bonam semináti sunt: qui áudiunt
    verbum et suscípiunt et fructíficant unum trigínta et unum sexagínta et unum
    centum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_151" ontouchend="cambialengua(this)">
  <h2>Tempus «per annum»<br />Feria V hebd. III</h2>
</div>
<div
  class="latin red hijo hijo_152"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_153" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    In plenitudine fidei teneamus spei confessionem, et consideremus invicem in
    provocationem caritatis
  </p>
  <p class="Areadingfrom">
    Léctio Epístolæ ad Hebrǽos<span class="alindcha">10, 19-25</span>
  </p>
  <p align="left">
    Habéntes, fratres, fidúciam in intróitum Sanctórum in sánguine Iesu, quam
    initiávit nobis viam novam et vivéntem per velámen, id est carnem suam, et
    sacerdótem magnum super domum Dei, accedámus cum vero corde in plenitúdine
    fídei, aspérsi corda a consciéntia mala et ablúti corpus aqua munda;
    teneámus spei confessiónem indeclinábilem, fidélis enim est, qui repromísit;
    et considerémus ínvicem in provocatiónem caritátis et bonórum óperum, non
    deseréntes congregatiónem nostram, sicut est consuetúdinis quibúsdam, sed
    exhortántes, et tanto magis quanto vidétis appropinquántem diem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 23, 1-2. 3-4ab. 5-6 (: cf. 6)</span>
  </p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_157" ontouchend="cambialengua(this)">
  Dómini est terra et plenitúdo eius,<br />orbis terrárum et qui hábitant in
  eo.<br />Quia ipse super mária fundávit eum,<br />et super flúmina firmávit
  eum.
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_159" ontouchend="cambialengua(this)">
  Quis ascéndet in montem Dómini,<br />aut quis stabit in loco sancto eius?<br />Innocens
  mánibus et mundo corde,<br />qui non accépit in vanum nomen eius.
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div class="latin hijo hijo_161" ontouchend="cambialengua(this)">
  Hic accípiet benedictiónem a Dómino,<br />et iustificatiónem a Deo salutári
  suo.<br />Hæc est generátio quæréntium eum,<br />quæréntium fáciem Dei Iacob.
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Hæc est generátio quæréntium fáciem tuam, Dómine.
</div>
<div
  class="latin red hijo hijo_163"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_164" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Quis ego sum, Domine Deus, et quæ domus mea?</p>
  <p class="Areadingfrom">
    Léctio libri secúndi Samuélis<span class="alindcha">7, 18-19. 24-29</span>
  </p>
  <p align="left">
    [Postquam locútus est Nathan ad David,] ingréssus est rex et sedit coram
    Dómino et dixit: «Quis ego sum, Dómine Deus, et quæ domus mea, quia
    adduxísti me hucúsque? Sed et hoc parum visum est in conspéctu tuo, Dómine
    Deus, et locútus es étiam de domo servi tui in longínquum, et ista est lex
    hóminis, Dómine Deus!
  </p>
  <p>
    Et firmásti tibi pópulum tuum Israel in pópulum sempitérnum; et tu, Dómine,
    factus es eis in Deum. Nunc ergo, Dómine Deus, verbum, quod locútus es super
    servum tuum et super domum eius, confírma in sempitérnum et fac, sicut
    locútus es! Et magnificétur nomen tuum usque in sempitérnum, atque dicátur:
    «Dóminus exercítuum est Deus super Israel».
  </p>
  <p>
    Et domus servi tui David erit stabilíta coram te, quia tu, Dómine
    exercítuum, Deus Israel, revelásti aurem servi tui dicens: «Dómum ædificábo
    tibi». Proptérea invénit servus tuus cor suum, ut oráret te oratióne hac.
    Nunc ergo, Dómine Deus, tu es Deus, et verba tua erunt vera; cum ergo
    locútus sis ad servum tuum bona hæc, dignáre ígitur benedícere dómui servi
    tui, ut sit in sempitérnum coram te, quia tu, Dómine Deus, locútus es, et
    benedictióne tua benedicétur domus servi tui in sempitérnum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_165" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_166" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 131, 1-2. 3-5. 11. 12. 13-14 (: Lc 1, 32b)</span>
  </p>
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_168" ontouchend="cambialengua(this)">
  Meménto, Dómine, David<br />et omnis mansuetúdinis eius.<br />Quia iurávit
  Dómino,<br />votum vovit Poténti Iacob.
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_170" ontouchend="cambialengua(this)">
  «Non introíbo in tabernáculum domus meæ,<br />non ascéndam in lectum strati
  mei;<br />non dabo somnum óculis meis<br />et pálpebris meis dormitatiónem,<br />donec
  invéniam locum Dómino,<br />tabernáculum Poténti Iacob».
</div>
<div class="latin hijo hijo_171" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_172" ontouchend="cambialengua(this)">
  Iurávit Dóminus David,<br />veritátem est, et non recédet ab ea:<br />«De
  fructu ventris tui<br />ponam super sedem tuam».
</div>
<div class="latin hijo hijo_173" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_174" ontouchend="cambialengua(this)">
  «Si custodíerint fílii tui testaméntum meum,<br />et testimónia mea quæ docébo
  eos,<br />fílii eórum usque in sǽculum<br />sedébunt super sedem tuam».
</div>
<div class="latin hijo hijo_175" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_176" ontouchend="cambialengua(this)">
  Quóniam elégit Dóminus Sion,<br />desiderávit eam in habitatiónem sibi:<br />«Hæc
  réquies mea in sǽculum sǽculi;<br />hic habitábo, quóniam desiderávi eam».
</div>
<div class="latin hijo hijo_177" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_178" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 118, 105</span>
  </p>
  <p class="PsalmAlleluiaVerse">
    Allelúia.<br />Lucérna pédibus meis verbum tuum,<br />et lumen sémitis
    meis.<br />Allelúia.
  </p>
</div>
<div class="latin hijo hijo_179" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Lucerna venit ut super candelabrum ponatur.<br />In qua mensura mensi
    fueritis, remetietur vobis.
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 21-25</span>
  </p>
</div>
<div class="latin hijo hijo_180" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_181" ontouchend="cambialengua(this)">
  <p align="left">In illo témpore:</p>
  <p>
    Dicébat Iesus turbæ: «Numquid venit lucérna, ut sub módio ponátur aut sub
    lecto? Nonne ut super candelábrum ponátur? Non enim est áliquid abscónditum,
    nisi ut manifestétur, nec factum est occúltum, nisi ut in palam véniat. Si
    quis habet aures audiéndi, áudiat».
  </p>
  <p>
    Et dicébat illis: «Vidéte quid audiátis. In qua mensúra mensi fuéritis,
    remetiétur vobis et adiciétur vobis. Qui enim habet, dábitur illi; et, qui
    non habet, étiam quod habet, auferétur ab illo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_183" ontouchend="cambialengua(this)">
  <h2>Tempus «per annum»<br />Feria VI hebd. III</h2>
</div>
<div
  class="latin red hijo hijo_184"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_185" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Magnum certamen sustinuistis. Nolite itaque abicere confidentiam
  </p>
  <p class="Areadingfrom">
    Léctio Epístolæ ad Hebrǽos<span class="alindcha">10, 32-39</span>
  </p>
  <p align="left">Fratres:</p>
  <p>
    Rememorámini prístinos dies, in quibus illumináti magnum certámen
    sustinuístis passiónum, in áltero quidem oppróbriis et tribulatiónibus
    spectáculum facti, in áltero autem sócii táliter conversántium effécti; nam
    et vinctis compássi estis et rapínam bonórum vestrórum cum gáudio
    suscepístis, cognoscéntes vos habére meliórem substántiam et manéntem.
  </p>
  <p>
    Nolíte ítaque abícere confidéntiam vestram, quæ magnam habet remuneratiónem;
    patiéntia enim vobis necessária est, ut voluntátem Dei faciéntes reportétis
    promissiónem. Adhuc enim módicum quántulum, qui ventúrus est, véniet et non
    tardábit. Iustus autem meus ex fide vivet; quod si subtráxerit se, non sibi
    cómplacet in eo ánima mea.
  </p>
  <p>
    Nos autem non sumus subtractiónis in perditiónem, sed fídei in acquisitiónem
    ánimæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_187" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 36, 3-4. 5-6. 23-24. 39-40 (: 39a)</span>
  </p>
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_189" ontouchend="cambialengua(this)">
  Spera in Dómino et fac bonitátem,<br />et inhabitábis terram et pascéris in
  fide.<br />Delectáre in Dómino,<br />et dabit tibi petitiónes cordis tui.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_191" ontouchend="cambialengua(this)">
  Commítte Dómino viam tuam et spera in eo,<br />et ipse fáciet;<br />et edúcet
  quasi lumen iustítiam tuam<br />et iudícium tuum tamquam merídiem.
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_193" ontouchend="cambialengua(this)">
  A Dómino gressus hóminis confirmántur,<br />et viam eius volet.<br />Cum
  cecíderit non collidétur,<br />quia Dóminus susténtat manum eius.
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_195" ontouchend="cambialengua(this)">
  Salus autem iustórum a Dómino,<br />et protéctor eórum in témpore
  tribulatiónis.<br />Et adiuvábit eos Dóminus et liberábit eos,<br />et éruet
  eos a peccatóribus et salvábit eos,<br />quia speravérunt in eo.
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div
  class="latin red hijo hijo_197"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_198" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Despexisti me et tulisti uxorem Uriæ ut esset uxor tua (cf. 2 Sam 12, 10)
  </p>
  <p class="Areadingfrom">
    Léctio libri secúndi Samuélis<span class="alindcha">11, 1-10. 13-17</span>
  </p>
  <p align="left">
    Factum est verténte anno, eo témpore quo solent reges ad bella procédere,
    misit David Ioab et servos suos cum eo et univérsum Israel, et vastavérunt
    fílios Ammon et obsedérunt Rabba; David autem remánsit in Ierúsalem.
  </p>
  <p>
    Et factum est véspere, ut súrgeret David de strato suo et deambuláret in
    solário domus régiæ. Vidítque de solário mulíerem se lavántem; erat autem
    múlier pulchra valde. Misit ergo rex et requisívit quæ esset múlier;
    nuntiatúmque ei est quod ipsa esset Bethsabée fília Elíam uxor Uríæ Hetthǽi.
    Missis ítaque David núntiis, tulit eam. Et revérsa est domum suam; cum autem
    concepísset, mittens nuntiávit David et ait: «Concépi».
  </p>
  <p>
    Misit autem David ad Ioab dicens: «Mitte ad me Uríam Hetthǽum». Misítque
    Ioab Uríam ad David, et venit Urías ad David. Quæsivítque David quam recte
    ágeret Ioab et pópulus, et quómodo administrarétur bellum; et dixit David ad
    Uríam: «Descénde in domum tuam et lava pedes tuos». Et egréssus est Urías de
    domo regis; secutúsque est eum cibus régius.
  </p>
  <p>
    Dormívit autem Urías ante portam domus régiæ cumáliis servis dómini sui et
    non descéndit ad domum suam. Nuntiatúmque est David a dicéntibus: «Non ivit
    Urías ad domum suam». Et vocávit eum David, ut coméderet coram se et
    bíberet, et inebriávit eum. Qui egréssus véspere dormívit in strato suo cum
    servis dómini sui et in domum suam non descéndit.
  </p>
  <p>
    Factum est ergo mane, et scripsit David epístulam ad Ioab misítque per manum
    Uríæ scribens in epístula: «Pónite Uríam in prima ácie, ubi fortíssimum est
    proélium, et recédite ab eo, ut percússus intéreat».
  </p>
  <p>
    Igitur cum Ioab obsidéret urbem, pósuit Uríam in loco, quo sciébat viros
    esse fortíssimos. Egressíque viri de civitáte bellábant advérsum Ioab; et
    cecidérunt de pópulo, de servis David, et mórtuus est étiam Urías Hetthǽus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_200" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 3-4. 5-6a. 6bc-7. 10-11 (: cf. 3a)</span>
  </p>
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_202" ontouchend="cambialengua(this)">
  Miserére mei, Deus, secúndum misericórdiam tuam;<br />et secúndum multitúdinem
  miseratiónum tuárum<br />dele iniquitátem meam.<br />Amplius lava me ab
  iniquitáte mea,<br />et a peccáto meo munda me.
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_204" ontouchend="cambialengua(this)">
  Quóniam iniquitátem meam ego cognósco,<br />et peccátum meum contra me est
  semper.<br />Tibi, tibi soli peccávi, et malum coram te feci.
</div>
<div class="latin hijo hijo_205" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_206" ontouchend="cambialengua(this)">
  Ut iustus inveniáris in senténtia tua et æquus in iudício tuo.<br />Ecce enim
  in iniquitáte generátus sum,<br />et in peccáto concépit me mater mea.
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_208" ontouchend="cambialengua(this)">
  Audíre me fácies gáudium et lætítiam,<br />et exsultábunt ossa quæ
  contrivísti.<br />Avérte fáciem tuam a peccátis meis,<br />et omnes
  iniquitátes meas dele
</div>
<div class="latin hijo hijo_209" ontouchend="cambialengua(this)">
  <span class="red">R/. </span>Miserére, Dómine, quia peccávimus.
</div>
<div class="latin hijo hijo_210" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 11, 25</span>
  </p>
  <p class="PsalmAlleluiaVerse">
    Allelúia.<br />Benedíctus es, Pater, Dómine cæli et terræ,<br />quia
    mystéria regni párvulis revelásti.<br />Allelúia.
  </p>
</div>
<div class="latin hijo hijo_211" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Homo iacit sementem et dormit, et semen increscit dum nescit ille
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 26-34</span>
  </p>
</div>
<div class="latin hijo hijo_212" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_213" ontouchend="cambialengua(this)">
  <p align="left">In illo témpore:</p>
  <p>
    Dicébat Iesus turbis: «Sic est regnum Dei, quemádmodum si homo iáciat
    seméntem in terram et dórmiat et exsúrgat nocte ac die, et semen gérminet et
    incréscat, dum nescit ille. Ultro terra fructíficat primum herbam, deínde
    spicam, deínde plenum fruméntum in spica. Et cum se prodúxerit fructus,
    statim mittit falcem, quóniam adest messis».
  </p>
  <p>
    Et dicébat: «Quómodo assimilábimus regnum Dei aut in qua parábola ponémus
    illud? Sicut granum sinápis, quod cum seminátum fúerit in terra, minus est
    ómnibus semínibus, quæ sunt in terra; et cum seminátum fúerit, ascéndit et
    fit maius ómnibus holéribus et facit ramos magnos, ita ut possint sub umbra
    eius aves cæli habitáre».
  </p>
  <p>
    Et tálibus multis parábolis loquebátur eis verbum, prout póterant audíre;
    sine parábola autem non loquebátur eis. Seórsum autem discípulis suis
    disserébat ómnia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_214" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_215" ontouchend="cambialengua(this)">
  <h2>Tempus «per annum»<br />Sabbato hebd. III</h2>
</div>
<div
  class="latin red hijo hijo_216"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_217" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Exspectabat civitátem cuius artifex et conditor Deus</p>
  <p class="Areadingfrom">
    Léctio Epístolæ ad Hebrǽos<span class="alindcha">11, 1-2.8-19</span>
  </p>
  <p align="left">Fratres:</p>
  <p>
    Est fides sperándorum substántia, rerum arguméntum non apparéntium. In hac
    enim testimónium consecúti sunt senióres.
  </p>
  <p>
    Fide vocátus Abraham obœdívit in locum exíre, quem acceptúrus erat in
    hereditátem; et exívit nésciens quo iret. Fide peregrinátus est in terra
    promissiónis tamquam in aliéna, in cásulis habitándo cum Isaac et Iacob,
    coherédibus promissiónis eiúsdem; exspectábat enim fundaménta habéntem
    civitátem, cuius ártifex et cónditor Deus.
  </p>
  <p>
    Fide — ​et ipsa Sara stérilis — ​virtútem in conceptiónem séminis accépit
    étiam præter tempus ætátis, quóniam fidélem crédidit esse, qui promíserat;
    propter quod et ab uno orti sunt, et hoc emórtuo, tamquam sídera cæli in
    multitúdine, et sicut aréna, quæ est ad oram maris, innumerábilis.
  </p>
  <p>
    Iuxta fidem defúncti sunt omnes isti, non accéptis promissiónibus, sed a
    longe eas aspiciéntes et salutántes, et confiténtes quia peregríni et
    hóspites sunt supra terram; qui enim hæc dicunt, signíficant se pátriam
    inquírere. Et si quidem illíus meminíssent, de qua exíerant, habébant útique
    tempus reverténdi; nunc autem meliórem appétunt, id est cæléstem. Ideo non
    confúnditur Deus vocári Deus eórum, parávit enim illis civitátem.
  </p>
  <p>
    Fide óbtulit Abraham Isaac, cum tentarétur; et unigénitum offerébat ille,
    qui suscéperat promissiónes, ad quem dictum erat: «In Isaac vocábitur tibi
    semen», arbitrátus quia et a mórtuis suscitáre potens est Deus; unde eum et
    in parábola reportávit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_218" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_219" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Lc 1, 69-70. 71-72. 73-75 (: cf. 68)</span>
  </p>
</div>
<div class="latin hijo hijo_220" ontouchend="cambialengua(this)">
  <span class="red">R/. </span>Benedíctus Dóminus Deus Israel, quia visitávit
  plebem suam.
</div>
<div class="latin hijo hijo_221" ontouchend="cambialengua(this)">
  Et eréxit cornu salútis nobis<br />in domo David púeri sui,<br />sicut locútus
  est per os sanctórum,<br />qui a sǽculo sunt, prophetárum eius.
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Benedíctus Dóminus Deus Israel, quia visitávit
  plebem suam.
</div>
<div class="latin hijo hijo_223" ontouchend="cambialengua(this)">
  Salútem ex inimícis nostris<br />et de manu ómnium, qui odérunt nos;<br />ad
  faciéndam misericórdiam cum pátribus nostris<br />et memorári testaménti sui
  sancti.
</div>
<div class="latin hijo hijo_224" ontouchend="cambialengua(this)">
  <span class="red">R/. </span>Benedíctus Dóminus Deus Israel, quia visitávit
  plebem suam.
</div>
<div class="latin hijo hijo_225" ontouchend="cambialengua(this)">
  Iusiurándum, quod iurávit ad Abraham patrem nostrum,<br />datúrum se nobis,<br />ut
  sine timóre, de manu inimicórum liberáti,<br />serviámus illi<br />in
  sanctitáte et iustítia coram ipso<br />ómnibus diébus nostris.
</div>
<div class="latin hijo hijo_226" ontouchend="cambialengua(this)">
  <span class="red">R/. </span>Benedíctus Dóminus Deus Israel, quia visitávit
  plebem suam.
</div>
<div
  class="latin red hijo hijo_227"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_228" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Peccavi Domino</p>
  <p class="Areadingfrom">
    Léctio libri secúndi Samuélis<span class="alindcha">12, 1-7a. 10-17</span>
  </p>
  <p align="left">In diébus illis:</p>
  <p>
    Misit Dóminus Nathan ad David. Qui cum venísset ad eum, dixit ei: «Duo viri
    erant in civitáte una, unus dives et alter pauper. Dives habébat oves et
    boves plúrimos valde. Pauper autem nihil habébat omníno præter ovem unam
    párvulam, quam émerat et nutríerat, et quæ créverat apud eum cum fíliis eius
    simul de pane illíus cómedens et de cálice eius bibens et in sinu illíus
    dórmiens; erátque illi sicut fília. Cum autem peregrínus quidam venísset ad
    dívitem, parcens ille súmere de óvibus et de bobus suis, ut exhibéret
    convívium peregríno illi, qui vénerat ad se, tulit ovem viri páuperis et
    præparávit cibos hómini, qui vénerat ad se».
  </p>
  <p>
    Irátus autem indignatióne David advérsus hóminem illum nimis dixit ad
    Nathan: «Vivit Dóminus, quóniam fílius mortis est vir, qui fecit hoc; ovem
    reddet in quádruplum, eo quod fécerit istud et non pepércerit».
  </p>
  <p>
    Dixit autem Nathan ad David: «Tu es ille vir! Quam ob rem non recédet
    gládius de domo tua usque in sempitérnum, eo quod despéxeris me et túleris
    uxórem Uríæ Hetthǽi, ut esset uxor tua. Itaque hæc dicit Dóminus: Ecce ego
    suscitábo super te malum de domo tua et tollam uxóres tuas in óculis tuis et
    dabo próximo tuo, et dórmiet cum uxóribus tuis in óculis solis huius. Tu
    enim fecísti abscóndite; ego vero fáciam istud in conspéctu omnis Israel et
    in conspéctu solis».
  </p>
  <p>
    Et dixit David ad Nathan: «Peccávi Dómino». Dixítque Nathan ad David:
    «Dóminus quoque tránstulit peccátum tuum; non moriéris. Verúmtamen quóniam
    blasphemáre fecísti inimícos Dómini propter hoc, fílius, qui natus est tibi,
    morte moriétur». Et revérsus est Nathan domum suam.
  </p>
  <p>
    Percussítque Dóminus párvulum, quem péperat uxor Uríæ David, et gráviter
    ægrotávit; deprecatúsque est David Dóminum pro párvulo et ieiunávit David
    ieiúnio et ingréssus domum pernoctábat iacens super terram. Stetérunt autem
    senióres domus eius iuxta eum cogéntes eum, ut súrgeret de terra; qui nóluit
    neque comédit cum eis cibum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_229" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_230" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 12-13. 14-15. 16-17 (: 12a)</span>
  </p>
</div>
<div class="latin hijo hijo_231" ontouchend="cambialengua(this)">
  <span class="red">R/. </span>Cor mundum crea in me, Deus.
</div>
<div class="latin hijo hijo_232" ontouchend="cambialengua(this)">
  Cor mundum crea in me, Deus,<br />et spíritum firmum ínnova in viscéribus
  meis.<br />Ne proícias me a fácie tua,<br />et spíritum sanctum tuum ne
  áuferas a me.
</div>
<div class="latin hijo hijo_233" ontouchend="cambialengua(this)">
  <span class="red">R/. </span>Cor mundum crea in me, Deus.
</div>
<div class="latin hijo hijo_234" ontouchend="cambialengua(this)">
  Redde mihi lætítiam salutáris tui,<br />et spíritu promptíssimo confírma
  me.<br />Docébo iníquos vias tuas,<br />et ímpii ad te converténtur.
</div>
<div class="latin hijo hijo_235" ontouchend="cambialengua(this)">
  <span class="red">R/. </span>Cor mundum crea in me, Deus.
</div>
<div class="latin hijo hijo_236" ontouchend="cambialengua(this)">
  Líbera me de sanguínibus, Deus, Deus salútis meæ,<br />et exsultábit lingua
  mea iustítiam tuam.<br />Dómine, lábia mea apéries,<br />et os meum
  annuntiábit laudem tuam.
</div>
<div class="latin hijo hijo_237" ontouchend="cambialengua(this)">
  <span class="red">R/. </span>Cor mundum crea in me, Deus.
</div>
<div class="latin hijo hijo_238" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 3, 16</span>
  </p>
  <p class="PsalmAlleluiaVerse">
    Allelúia.<br />Sic enim diléxit Deus mundum,<br />ut Fílium suum unigénitum
    daret;<br />omnis qui credit in eum habet vitam ætérnam.<br />Allelúia.
  </p>
</div>
<div class="latin hijo hijo_239" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quis est iste, quia et ventus et mare obœdiunt ei?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 35-41</span>
  </p>
</div>
<div class="latin hijo hijo_240" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_241" ontouchend="cambialengua(this)">
  <p align="left">
    In illa die, cum sero esset factum, ait Iesus discípulis suis: «Transeámus
    contra». Et dimitténtes turbam, assúmunt eum, ut erat in navi; et áliæ naves
    erant cum illo.
  </p>
  <p>
    Et exóritur procélla magna venti, et fluctus se mittébant in navem, ita ut
    iam implerétur navis. Et erat ipse in puppi supra cervícal dórmiens; et
    éxcitant eum et dicunt ei: «Magíster, non ad te pértinet quia perímus?». Et
    exsúrgens comminátus est vento et dixit mari: «Tace, obmutésce!». Et
    cessávit ventus, et facta est tranquíllitas magna.
  </p>
  <p>
    Et ait illis: «Quid tímidi estis? Necdum habétis fidem?». Et timuérunt magno
    timóre et dicébant ad altérutrum: «Quis putas est iste, quia et ventus et
    mare oboédiunt ei?».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_242" ontouchend="cambialengua(this)">
  <span class="red">R/. </span>Laus tibi, Christe.
</div>
