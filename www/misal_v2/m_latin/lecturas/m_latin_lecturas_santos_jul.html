<div class="latin hijo hijo_1" ontouchend="cambialengua(this)">
  <h2>Die 3 iulii<br />S. THOMÆ, APOSTOLI</h2>
  <h3>Festum</h3>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Superædificate super fundamentum Apostolorum.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">2, 19-22</span>
  </p>
  <p>Fratres:</p>
  <p>
    Iam non estis extránei et ádvenæ, sed estis concíves sanctórum et doméstici
    Dei, superædificáti super fundaméntum apostólorum et prophetárum, ipso summo
    angulári lápide Christo Iesu, in quo omnis ædificátio compácta crescit in
    templum sanctum in Dómino, in quo et vos coædificámini in habitáculum Dei in
    Spíritu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 116, 1. 2 (: Mc 16, 15)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_6" ontouchend="cambialengua(this)">
  Laudáte Dóminum, omnes gentes,<br />collaudáte eum, omnes pópuli.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_8" ontouchend="cambialengua(this)">
  Quóniam confirmáta est super nos misericórdia eius,<br />et véritas Dómini
  manet in ætérnum.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_10" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 20, 29</span>
  </p>
  <p class="PsalmAlleluiaVerse">
    Allelúia.<br />Quia vidísti me, Thoma, credidísti, dicit Dóminus;<br />beáti
    qui non vidérunt et credidérunt.<br />Allelúia.
  </p>
</div>
<div class="latin hijo hijo_11" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dóminus meus et Deus meus!</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 24-29</span>
  </p>
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_13" ontouchend="cambialengua(this)">
  <p>
    Thomas, unus ex Duódecim, qui dícitur Dídymus, non erat cum eis, quando
    venit Iesus.
  </p>
  <p>Dicébant ergo ei álii discípuli: «Vídimus Dóminum!».</p>
  <p>
    Ille autem dixit eis: «Nisi vídero in mánibus eius signum clavórum et mittam
    dígitum meum in signum clavórum et mittam manum meam in latus eius, non
    credam».
  </p>
  <p>Et post dies octo íterum erant discípuli eius intus, et Thomas cum eis.</p>
  <p>Venit Iesus iánuis clausis et stetit in médio et dixit: «Pax vobis!».</p>
  <p>
    Deínde dicit Thomæ: «Infer dígitum tuum huc et vide manus meas et affer
    manum tuam et mitte in latus meum; et noli fíeri incrédulus sed fidélis!».
  </p>
  <p>Respóndit Thomas et dixit ei: «Dóminus meus et Deus meus!».</p>
  <p>
    Dicit ei Iesus: «Quia vidísti me, credidísti. Beáti, qui non vidérunt et
    credidérunt!».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_15" ontouchend="cambialengua(this)">
  <h2>Die 4 iulii<br />S. Elisabeth Lusitaniæ</h2>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quamdiu fecistis fratribus meis minimis, mihi fecistis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">25, 31-46</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Cum vénerit Fílius hóminis in glória sua, et omnes ángeli cum eo, tunc
    sedébit super thronum glóriæ suæ. Et congregabúntur ante eum omnes gentes;
    et separábit eos ab ínvicem, sicut pastor ségregat oves ab hædis, et státuet
    oves quidem a dextris suis, hædos autem a sinístris.
  </p>
  <p>
    Tunc dicet Rex his, qui a dextris eius erunt: “Veníte, benedícti Patris mei;
    possidéte parátum vobis regnum a constitutióne mundi. Esurívi enim, et
    dedístis mihi manducáre; sitívi, et dedístis mihi bíbere; hospes eram, et
    collegístis me; nudus, et operuístis me; infírmus, et visitástis me; in
    cárcere eram, et venístis ad me”.
  </p>
  <p>
    Tunc respondébunt ei iusti dicéntes: “Dómine, quando te vídimus esuriéntem
    et pávimus, aut sitiéntem et dédimus tibi potum? Quando autem te vídimus
    hóspitem et collégimus, aut nudum et cooperúimus? Quando autem te vídimus
    infírmum aut in cárcere et vénimus ad te?”.
  </p>
  <p>
    Et respóndens Rex dicet illis: “Amen dico vobis: Quámdiu fecístis uni de his
    frátribus meis mínimis, mihi fecístis”.
  </p>
  <p>
    Tunc dicet et his, qui a sinístris erunt: “Discédite a me, maledícti, in
    ignem ætérnum, qui præparátus est Diábolo et ángelis eius. Esurívi enim, et
    non dedístis mihi manducáre; sitívi, et non dedístis mihi potum; hospes
    eram, et non collegístis me; nudus, et non operuístis me; infírmus et in
    cárcere, et non visitástis me”.
  </p>
  <p>
    Tunc respondébunt et ipsi dicéntes: “Dómine, quando te vídimus esuriéntem
    aut sitiéntem aut hóspitem aut nudum aut infírmum vel in cárcere et non
    ministrávimus tibi?”.
  </p>
  <p>
    Tunc respondébit illis dicens: “Amen dico vobis: Quámdiu non fecístis uni de
    mínimis his, nec mihi fecístis”.
  </p>
  <p>Et ibunt hi in supplícium ætérnum, iusti autem in vitam ætérnam».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_25" ontouchend="cambialengua(this)">
  <h2>Die 5 iulii<br />S. Antonii Maríæ Zaccaria, presbyteri</h2>
</div>
<div class="latin hijo hijo_27" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sinite parvulos venire ad me.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">10, 13-16</span>
  </p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_29" ontouchend="cambialengua(this)">
  <p>In illo témpore:</p>
  <p>
    Offerébant Iesu párvulos, ut tángeret illos; discípuli autem comminabántur
    eis.
  </p>
  <p>
    At videns Iesus, indígne tulit et ait illis: «Sínite párvulos veníre ad me.
    Ne prohibuéritis eos; tálium est enim regnum Dei. Amen dico vobis: Quisquis
    non recéperit regnum Dei velut párvulus, non intrábit in illud».
  </p>
  <p>Et compléxans eos benedicébat impónens manus super illos.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_31" ontouchend="cambialengua(this)">
  <h2>Die 6 iulii<br />S. Maríæ Goretti, virginis et martyris</h2>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Corpora vestra membra Christi sunt.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">6, 13c-15a. 17-20</span>
  </p>
  <p>Fratres:</p>
  <p>
    Corpus non fornicatióni sed Dómino, et Dóminus córpori; Deus vero et Dóminum
    suscitávit et nos suscitábit per virtútem suam.
  </p>
  <p>
    Nescítis quóniam córpora vestra membra Christi sunt? Qui autem adhæret
    Dómino, unus Spíritus est.
  </p>
  <p>
    Fúgite fornicatiónem! Omne peccátum, quodcúmque fécerit homo, extra corpus
    est; qui autem fornicátur, in corpus suum peccat.
  </p>
  <p>
    An nescítis quóniam corpus vestrum templum est Spíritus Sancti, qui in vobis
    est, quem habétis a Deo, et non estis vestri? Empti enim estis prétio!
    Glorificáte ergo Deum in córpore vestro.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_43" ontouchend="cambialengua(this)">
  <h2>
    Die 9 iulii<br />Ss. Augustini Zhao Rong, presbyteri, et sociorum, martyrum
  </h2>
</div>
<div class="latin hijo hijo_48" ontouchend="cambialengua(this)">
  <h2>Die 11 iulii<br />S. Benedicti, abbatis</h2>
  <h3>Memoria</h3>
</div>
<div class="latin hijo hijo_49" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Inclina cor tuum ad cognoscendam prudentiam.</p>
  <p class="Areadingfrom">
    Léctio libri Proverbiórum<span class="alindcha">2, 1-9</span>
  </p>
  <p>
    Fili mi, si suscéperis sermónes meos et mandáta mea abscónderis penes te,
    inténdens ad sapiéntiam aurem tuam, inclínans cor tuum ad cognoscéndam
    prudéntiam; si enim sapiéntiam invocáveris et déderis vocem tuam prudéntiæ,
    si quæsíeris eam quasi pecúniam et sicut thesáuros conquisíeris illam, tunc
    intélleges timórem Dómini et sciéntiam Dei invénies. Quia Dóminus dat
    sapiéntiam, et ex ore eius sciéntia et prudéntia.
  </p>
  <p>
    Thesaurizábit rectis sollértiam et clípeus erit gradiéntibus simplíciter
    servans sémitas iustítiæ et vias sanctórum custódiens. Tunc intélleges
    iustítiam et iudícium et æquitátem et omnem sémitam bonam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_51" ontouchend="cambialengua(this)">
  <h2>Die 13 iulii<br />S. Henrici</h2>
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Domus super petram et domus super arenam ædificata.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">7, 21-27</span>
  </p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_54" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non omnis, qui dicit mihi: “Dómine, Dómine”, intrábit in regnum cælórum,
    sed qui facit voluntátem Patris mei, qui in cælis est. Multi dicent mihi in
    illa die: “Dómine, Dómine, nonne in tuo nómine prophetávimus, et in tuo
    nómine dæmónia eiécimus, et in tuo nómine virtútes multas fécimus?”. Et tunc
    confitébor illis: Numquam novi vos; discédite a me, qui operámini
    iniquitátem.
  </p>
  <p>
    Omnis ergo, qui audit verba mea hæc et facit ea, assimilábitur viro
    sapiénti, qui ædificávit domum suam supra petram. Et descéndit plúvia, et
    venérunt flúmina, et flavérunt venti et irruérunt in domum illam, et non
    cécidit; fundáta enim erat supra petram.
  </p>
  <p>
    Et omnis, qui audit verba mea hæc et non facit ea, símilis erit viro stulto,
    qui ædificávit domum suam supra arénam. Et descéndit plúvia, et venérunt
    flúmina, et flavérunt venti et irruérunt in domum illam, et cécidit, et fuit
    ruína eius magna».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_59" ontouchend="cambialengua(this)">
  <h2>Die 14 iulii<br />S. Camilli de Lellis, presbyteri</h2>
</div>
<div class="latin hijo hijo_61" ontouchend="cambialengua(this)">
  <h2>Die 15 iulii<br />S. Bonaventuræ, episcopi et Ecclesiæ doctoris</h2>
  <h3>Memoria</h3>
</div>
<div class="latin hijo hijo_63" ontouchend="cambialengua(this)">
  <h2>Die 16 iulii<br />Beatæ Maríæ Virginis de Monte Carmelo</h2>
</div>
<div class="latin hijo hijo_65" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Lc 1, 46-47. 48-49. 50-51. 52-53. 54-55 (: 49)</span>
  </p>
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_67" ontouchend="cambialengua(this)">
  Magníficat ánima mea Dóminum,<br />et exsultávit spíritus meus in Deo
  salvatóre meo.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_69" ontouchend="cambialengua(this)">
  Quia respéxit humilitátem ancíllæ suæ.<br />Ecce enim ex hoc beátam me dicent
  omnes generatiónes,<br />quia fecit mihi magna, qui potens est,<br />et
  sanctum nomen eius.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_71" ontouchend="cambialengua(this)">
  Et misericórdia eius in progénies et progénies<br />timéntibus eum.<br />Fecit
  poténtiam in bráchio suo,<br />dispérsit supérbos mente cordis sui.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_73" ontouchend="cambialengua(this)">
  Depósuit poténtes de sede<br />et exaltávit húmiles;<br />esuriéntes implévit
  bonis<br />et dívites dimísit inánes.
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_75" ontouchend="cambialengua(this)">
  Suscépit Israel púerum suum,<br />recordátus misericórdiæ,<br />sicut locútus
  est ad patres nostros,<br />Abraham et sémini eius in sǽcula.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Fecit mihi magna, qui potens est, et sanctum
  nomen eius<br /><span class="red">vel&nbsp;</span>Beáta Virgo María, quæ
  portásti ætérni Patris Fílium!
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Extendens manum suam in discípulos suos dixit:<br />«Ecce mater mea et
    fratres mei».
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">12, 46-50</span>
  </p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_79" ontouchend="cambialengua(this)">
  <p>In illo témpore:</p>
  <p>
    Loquénte Iesu ad turbas, ecce mater et fratres eius stabant foris quæréntes
    loqui ei. Dixit autem ei quidam: «Ecce mater tua et fratres tui foris stant
    quæréntes loqui tecum».
  </p>
  <p>
    At ille respóndens dicénti sibi ait: «Quæ est mater mea, et qui sunt fratres
    mei?».
  </p>
  <p>
    Et exténdens manum suam in discípulos suos dixit: «Ecce mater mea et fratres
    mei. Quicúmque enim fécerit voluntátem Patris mei, qui in cælis est, ipse
    meus frater et soror et mater est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_99" ontouchend="cambialengua(this)">
  <h2>Die 20 iulii<br />S. Apollinaris, episcopi et martyris</h2>
</div>
<div class="latin hijo hijo_101" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 16</span>
  </p>
  <p class="PsalmAlleluiaVerse">
    Allelúia.<br />Alias oves hábeo, quæ non sunt ex hoc ovíli, dicit
    Dóminus,<br />et illas opórtet me addúcere,<br />et vocem meam áudient et
    fient unus grex, unus pastor.<br />Allelúia.
  </p>
</div>
<div class="latin hijo hijo_102" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Bonus pastor animam suam ponit pro ovibus</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 11-18</span>
  </p>
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_104" ontouchend="cambialengua(this)">
  <p>In illo témpore: Dixit Iesus:</p>
  <p>
    «Ego sum pastor bonus; bonus pastor ánimam suam ponit pro óvibus;
    mercennárius et, qui non est pastor, cuius non sunt oves própriæ, videt
    lupum veniéntem et dimíttit oves et fugit — ​et lupus rapit eas et dispérgit
    — ​quia mercennárius est et non pértinet ad eum de óvibus.
  </p>
  <p>
    Ego sum pastor bonus et cognósco meas, et cognóscunt me meæ, sicut cognóscit
    me Pater, et ego cognósco Patrem; et ánimam meam pono pro óvibus. Et álias
    oves hábeo, quæ non sunt ex hoc ovíli, et illas opórtet me addúcere, et
    vocem meam áudient et fient unus grex, unus pastor.
  </p>
  <p>
    Proptérea me Pater díligit, quia ego pono ánimam meam, ut íterum sumam eam.
    Nemo tollit eam a me, sed ego pono eam a meípso. Potestátem hábeo ponéndi
    eam et potestátem hábeo íterum suméndi eam. Hoc mandátum accépi a Patre
    meo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_108" ontouchend="cambialengua(this)">
  <h2>
    Die 21 iulii<br />S. Laurentii de Brindisi, presbyteri et Ecclesiæ doctoris
  </h2>
</div>
<div class="latin hijo hijo_110" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Semen est verbum Dei, sator autem Christus;<br />omnis qui
    ínvenit eum, manébit in ætérnum.<br />Allelúia.
  </p>
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Exiit seminans ad seminandum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 1-10. 13-20</span>
  </p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_113" ontouchend="cambialengua(this)">
  <p>In illo témpore:</p>
  <p>
    Iterum cœpit Iesus docére ad mare. Et congregátur ad eum turba plúrima, ita
    ut in navem ascéndens sedéret in mari, et omnis turba circa mare super
    terram erant. Et docébat eos in parábolis multa et dicébat illis in doctrína
    sua:
  </p>
  <p>
    «Audite. Ecce éxiit séminans ad seminándum. Et factum est, dum séminat,
    áliud cécidit circa viam, et venérunt vólucres et comedérunt illud. Aliud
    cécidit super petrósa, ubi non habébat terram multam, et statim exórtum est,
    quóniam non habébat altitúdinem terræ; et quando exórtus est sol, exæstuávit
    et, eo quod non habéret radícem, exáruit. Et áliud cécidit in spinas, et
    ascendérunt spinæ et suffocavérunt illud, et fructum non dedit. Et ália
    cecidérunt in terram bonam et dabant fructum: ascendébant et crescébant et
    afferébant unum trigínta et unum sexagínta et unum centum».
  </p>
  <p>Et dicébat: «Qui habet aures audiéndi, áudiat».</p>
  <p>
    Et cum esset singuláris, interrogavérunt eum hi, qui circa eum erant cum
    Duódecim, parábolas.
  </p>
  <p>
    Et ait illis: «Nescítis parábolam hanc, et quómodo omnes parábolas
    cognoscétis? Qui séminat, verbum séminat. Hi autem sunt, qui circa viam, ubi
    seminátur verbum: et cum audíerint, conféstim venit Sátanas et aufert
    verbum, quod seminátum est in eos. Et hi sunt, qui super petrósa seminántur:
    qui cum audíerint verbum, statim cum gáudio accípiunt illud et non habent
    radícem in se, sed temporáles sunt; deínde orta tribulatióne vel
    persecutióne propter verbum, conféstim scandalizántur. Et álii sunt, qui in
    spinis seminántur: hi sunt, qui verbum audiérunt, et ærúmnæ sǽculi et
    decéptio divitiárum et circa réliqua concupiscéntiæ introeúntes súffocant
    verbum, et sine fructu effícitur. Et hi sunt, qui super terram bonam
    semináti sunt: qui áudiunt verbum et suscípiunt et fructíficant unum
    trigínta et unum sexagínta et unum centum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_115" ontouchend="cambialengua(this)">
  <h2>Die 22 iulii<br />S. Maríæ Magdalenæ</h2>
  <h3>Festum</h3>
  <span class="red">Evangelium huius memoriæ est proprium.</span>
</div>
<div class="latin hijo hijo_116" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Inveni quem diligit anima mea.</p>
  <p class="Areadingfrom">
    Léctio Cántici Canticórum<span class="alindcha">3, 1-4a</span>
  </p>
  <p>Hæc dicit sponsa:</p>
  <p>
    «In léctulo meo per noctes quæsívi, quem díligit ánima mea; quæsívi illum et
    non invéni. “Surgam et circuíbo civitátem; per vicos et platéas quæram, quem
    díligit ánima mea”. Quæsívi illum et non invéni.
  </p>
  <p>
    Invenérunt me vígiles, qui circúmeunt civitátem: “Num, quem díligit ánima
    mea, vidístis?”. Páululum cum pertransíssem eos, invéni, quem díligit ánima
    mea; ténui eum nec dimíttam, donec introdúcam illum in domum matris meæ et
    in cubículum genetrícis meæ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_117" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nunc iam non novimus Christum secundum carnem.</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">5, 14-17</span>
  </p>
  <p>Fratres:</p>
  <p>
    Cáritas Christi urget nos, æstimántes hoc quóniam, si unus pro ómnibus
    mórtuus est, ergo omnes mórtui sunt; et pro ómnibus mórtuus est, ut et, qui
    vivunt, iam non sibi vivant, sed ei, qui pro ipsis mórtuus est et
    resurréxit.
  </p>
  <p>
    Itaque nos ex hoc néminem nóvimus secúndum carnem; et si cognóvimus secúndum
    carnem Christum, sed nunc iam non nóvimus. Si quis ergo in Christo, nova
    creatúra; vétera transiérunt, ecce, facta sunt nova.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_119" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 62, 2abc. 2d-4. 5-6. 8-9 (: 2b)</span>
  </p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Sitívit in te ánima mea, Deus meus.
</div>
<div class="latin hijo hijo_121" ontouchend="cambialengua(this)">
  Deus, Deus meus es tu, ad te de luce vígilo.<br />Sitívit in te ánima mea,<br />te
  desiderávit caro mea.
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Sitívit in te ánima mea, Deus meus.
</div>
<div class="latin hijo hijo_123" ontouchend="cambialengua(this)">
  In terra desérta et árida et inaquósa,<br />sic in sancto appárui tibi,<br />ut
  vidérem virtútem tuam et glóriam tuam.<br />Quóniam mélior est misericórdia
  tua super vitas,<br />lábia mea laudábunt te.
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Sitívit in te ánima mea, Deus meus.
</div>
<div class="latin hijo hijo_125" ontouchend="cambialengua(this)">
  Sic benedícam te in vita mea,<br />et in nómine tuo levábo manus meas.<br />Sicut
  ádipe et pinguédine repleátur ánima mea,<br />et lábiis exsultatiónis laudábit
  os meum.
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Sitívit in te ánima mea, Deus meus.
</div>
<div class="latin hijo hijo_127" ontouchend="cambialengua(this)">
  Quia fuísti adiútor meus,<br />et in velaménto alárum tuárum exsultábo.<br />Adhæsit
  ánima mea post te,<br />me suscépit déxtera tua.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Sitívit in te ánima mea, Deus meus.
</div>
<div class="latin hijo hijo_129" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Dic nobis, María, quid vidísti in via?<br />Sepúlcrum Christi
    vivéntis, et glóriam vidi resurgéntis.<br />Allelúia.
  </p>
</div>
<div class="latin hijo hijo_130" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Mulier, quid ploras? quem quæris?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 1-2. 11-18</span>
  </p>
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_132" ontouchend="cambialengua(this)">
  <p>
    Prima sabbatórum María Magdaléne venit mane, cum adhuc ténebræ essent, ad
    monuméntum et videt lápidem sublátum a monuménto. Currit ergo et venit ad
    Simónem Petrum et ad álium discípulum, quem amábat Iesus, et dicit eis:
    «Tulérunt Dóminum de monuménto, et nescímus, ubi posuérunt eum!».
  </p>
  <p>
    María autem stabat ad monuméntum foris plorans. Dum ergo fleret, inclinávit
    se in monuméntum et videt duos ángelos in albis sedéntes, unum ad caput et
    unum ad pedes, ubi pósitum fúerat corpus Iesu.
  </p>
  <p>Et dicunt ei illi: «Múlier, quid ploras?».</p>
  <p>Dicit eis: «Tulérunt Dóminum meum, et néscio, ubi posuérunt eum».</p>
  <p>
    Hæc cum dixísset, convérsa est retrórsum et videt Iesum stantem; et non
    sciébat quia Iesus est.
  </p>
  <p>Dicit ei Iesus: «Múlier, quid ploras? Quem quæris?».</p>
  <p>
    Illa, exístimans quia hortulánus esset, dicit ei: «Dómine, si tu sustulísti
    eum, dícito mihi, ubi posuísti eum, et ego eum tollam».
  </p>
  <p>Dicit ei Iesus: «María!».</p>
  <p>Convérsa illa dicit ei Hebráice: «Rabbúni!» — ​quod dícitur Magíster —.</p>
  <p>
    Dicit ei Iesus: «Iam noli me tenére, nondum enim ascéndi ad Patrem; vade
    autem ad fratres meos et dic eis: Ascéndo ad Patrem meum et Patrem vestrum,
    et Deum meum et Deum vestrum».
  </p>
  <p>
    Venit María Magdaléne annúntians discípulis: «Vidi Dóminum!», et quia hæc
    dixit ei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_134" ontouchend="cambialengua(this)">
  <h2>Die 23 iulii<br />S. Birgittæ, religiosæ</h2>
</div>
<div class="latin hijo hijo_136" ontouchend="cambialengua(this)">
  <h2>Die 24 iulii<br />S. Sarbelii Makhlu¯f, presbyteri</h2>
</div>
<div class="latin hijo hijo_137" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Humilia te, et coram Deo invenies gratiam.</p>
  <p class="Areadingfrom">
    Léctio libri Ecclesiástici<span class="alindcha">3, 17-24</span>
  </p>
  <p>
    In iustítia ædificábitur tibi; et in die tribulatiónis commemorábitur tui,
    et sicut in seréno glácies solvéntur tua peccáta. Quam malæ famæ est, qui
    derelínquit patrem; et maledíctus a Deo, qui exásperat matrem. Fili, in
    mansuetúdine ópera tua pérfice et super hóminem datórem dilígeris. Quanto
    magnus es, humília te in ómnibus et coram Deo invénies grátiam. Multi sunt
    excélsi et gloriósi, sed mansuétis revélat mystéria sua. Quóniam magna
    poténtia Dei solíus, et ab humílibus honorátur. Altióra te ne quæsíeris et
    fortióra te ne scrutátus fúeris; sed, quæ præcépit tibi Deus, illa cógita
    semper et in plúribus opéribus eius ne fúeris curiósus. Non est enim tibi
    necessárium ea, quæ abscóndita sunt, vidére óculis tuis. In supervácuis
    rebus noli scrutári multiplíciter.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_141" ontouchend="cambialengua(this)">
  <h2>Die 25 iulii<br />S. IACOBI, APOSTOLI</h2>
  <h3>Festum</h3>
</div>
<div class="latin hijo hijo_142" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Semper mortificationem Iesu in corpore circumferentes.</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">4, 7-15</span>
  </p>
  <p>Fratres:</p>
  <p>
    Habémus thesáurum istum in vasis fictílibus, ut sublímitas sit virtútis Dei
    et non ex nobis. In ómnibus tribulatiónem pátimur, sed non angustiámur;
    aporiámur, sed non destitúimur; persecutiónem pátimur, sed non
    derelínquimur; deícimur, sed non perímus; semper mortificatiónem Iesu in
    córpore circumferéntes, ut et vita Iesu in córpore nostro manifestétur.
    Semper enim nos, qui vívimus, in mortem trádimur propter Iesum, ut et vita
    Iesu manifestétur in carne nostra mortáli. Ergo mors in nobis operátur, vita
    autem in vobis.
  </p>
  <p>
    Habéntes autem eúndem spíritum fídei, sicut scriptum est: «Crédidi, propter
    quod locútus sum», et nos crédimus, propter quod et lóquimur, sciéntes
    quóniam, qui suscitávit Dóminum Iesum, et nos cum Iesu suscitábit et
    constítuet vobíscum. Omnia enim propter vos, ut grátia abúndans per multos
    gratiárum actiónem abundáre fáciat in glóriam Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_143" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_144" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 125, 1-2ab. 2cd-3. 4-5. 6 (: 5)</span>
  </p>
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Qui séminant in lácrimis, in exsultatióne metent.
</div>
<div class="latin hijo hijo_146" ontouchend="cambialengua(this)">
  In converténdo Dóminus captivitátem Sion,<br />facti sumus quasi
  somniántes.<br />Tunc replétum est gáudio os nostrum,<br />et lingua nostra
  exsultatióne.
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Qui séminant in lácrimis, in exsultatióne metent.
</div>
<div class="latin hijo hijo_148" ontouchend="cambialengua(this)">
  Tunc dicébant inter gentes:<br />«Magnificávit Dóminus fácere cum eis».<br />Magnificávit
  Dóminus fácere nobíscum;<br />facti sumus lætántes.
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Qui séminant in lácrimis, in exsultatióne metent.
</div>
<div class="latin hijo hijo_150" ontouchend="cambialengua(this)">
  Convérte, Dómine, captivitátem nostram,<br />sicut torréntes in austro.<br />Qui
  séminant in lácrimis,<br />in exsultatióne metent.
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Qui séminant in lácrimis, in exsultatióne metent.
</div>
<div class="latin hijo hijo_152" ontouchend="cambialengua(this)">
  Eúntes ibant et flebant,<br />semen spargéndum portántes;<br />veniéntes autem
  vénient in exsultatióne<br />portántes manípulos suos.
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Qui séminant in lácrimis, in exsultatióne metent.
</div>
<div class="latin hijo hijo_154" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 15, 16</span>
  </p>
  <p class="PsalmAlleluiaVerse">
    Allelúia.<br />Ego vos elégi de mundo, ut eátis et fructum afferátis,<br />et
    fructus vester máneat, dicit Dóminus.<br />Allelúia.
  </p>
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Calicem meum bibetis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">20, 20-28</span>
  </p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_157" ontouchend="cambialengua(this)">
  <p>In illo témpore:</p>
  <p>
    Accéssit ad Iesum mater filiórum Zebedæi cum fíliis suis, adórans et petens
    áliquid ab eo.
  </p>
  <p>Qui dixit ei: «Quid vis?».</p>
  <p>
    Ait illi: «Dic ut sédeant hi duo fílii mei unus ad déxteram tuam et unus ad
    sinístram in regno tuo».
  </p>
  <p>
    Respóndens autem Iesus dixit: «Nescítis quid petátis. Potéstis bíbere
    cálicem, quem ego bibitúrus sum?».
  </p>
  <p>Dicunt ei: «Póssumus».</p>
  <p>
    Ait illis: «Cálicem quidem meum bibétis, sedére autem ad déxteram meam et
    sinístram non est meum dare illud, sed quibus parátum est a Patre meo».
  </p>
  <p>Et audiéntes decem indignáti sunt de duóbus frátribus.</p>
  <p>
    Iesus autem vocávit eos ad se et ait: «Scitis quia príncipes géntium
    dominántur eórum et, qui magni sunt, potestátem exércent in eos. Non ita
    erit inter vos, sed quicúmque volúerit inter vos magnus fíeri, erit vester
    miníster; et, quicúmque volúerit inter vos primus esse, erit vester servus;
    sicut Fílius hóminis non venit ministrári sed ministráre et dare ánimam suam
    redemptiónem pro multis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_171" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_177" ontouchend="cambialengua(this)">
  <h2>Die 26 iulii<br />Ss. Ioachim et Annæ, parentum beatæ Maríæ Virginis</h2>
  <h3>Memoria</h3>
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nomen eorum vivit in generationem et generationem.</p>
  <p class="Areadingfrom">
    Léctio libri Ecclesiástici<span class="alindcha">44, 1. 10-15</span>
  </p>
  <p>
    Laudémus viros gloriósos et paréntes nostros in generatióne sua. Hi viri
    misericórdiæ sunt, quorum pietátes non fuérunt in oblivióne. Cum sémine
    eórum pérmanent, bona heréditas, nepótes eórum, et in testaméntis stetit
    semen eórum; et fílii eórum propter illos. Usque in ætérnum manet semen
    eórum, et glória eórum non derelinquétur.
  </p>
  <p>
    Córpora ipsórum in pace sepúlta sunt, et nomen eórum vivit in generatiónem
    et generatiónem; sapiéntiam ipsórum narrent pópuli, et laudem eórum núntiet
    ecclésia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_179" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Mulier timens Dominum ipsa laudabitur.</p>
  <p class="Areadingfrom">
    Léctio libri Proverbiórum<span class="alindcha">31, 10-13. 19-20. 30-31</span>
  </p>
  <p>
    Mulíerem fortem quis invéniet? Longe super gemmas prétium eius. Confídit in
    ea cor viri sui et spóliis non indigébit. Reddet ei bonum et non malum
    ómnibus diébus vitæ suæ. Quæsívit lanam et linum et operáta est delectatióne
    mánuum suárum.
  </p>
  <p>
    Manum suam misit ad colos, et dígiti eius apprehendérunt fusum. Palmas suas
    apéruit ínopi et manum suam exténdit ad páuperem.
  </p>
  <p>
    Fallax grátia et vana est pulchritúdo; múlier timens Dóminum ipsa
    laudábitur. Date ei de fructu mánuum suárum, et laudent eam in portis ópera
    eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_180" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_181" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 131, 11. 13-14. 17-18 (: Lc 1, 32a)</span>
  </p>
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_183" ontouchend="cambialengua(this)">
  Iurávit Dóminus David,<br />veritátem est, et non recédet ab ea:<br />«De
  fructu ventris tui<br />ponam super sedem tuam».
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_185" ontouchend="cambialengua(this)">
  Quóniam elégit Dóminus Sion,<br />desiderávit eam in habitatiónem sibi:<br />«Hæc
  réquies mea in sǽculum sǽculi;<br />hic habitábo, quóniam desiderávi eam».
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_187" ontouchend="cambialengua(this)">
  «Illic germináre fáciam cornu David,<br />parábo lucérnam Christo meo.<br />Inimícos
  eius índuam confusióne,<br />super ipsum autem efflorébit diadéma eius».
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Dabit illi Dóminus Deus sedem David patris eius.
</div>
<div class="latin hijo hijo_189" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Lc 2, 25c</span>
  </p>
  <p class="PsalmAlleluiaVerse">
    Allelúia.<br />Expectábant consolatiónem Israel,<br />et Spíritus Sanctus
    erat in eis.<br />Allelúia.
  </p>
</div>
<div class="latin hijo hijo_190" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Multi prophetæ et iusti cupierunt videre quæ videtis.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">13, 16-17</span>
  </p>
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_192" ontouchend="cambialengua(this)">
  <p>In illo témpore: Dixit Iesus discipulis suis:</p>
  <p>
    «Vestri beáti óculi, quia vident, et aures vestræ, quia áudiunt. Amen quippe
    dico vobis: Multi prophétæ et iusti cupiérunt vidére, quæ vidétis, et non
    vidérunt, et audíre, quæ audítis, et non audiérunt!»
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_194" ontouchend="cambialengua(this)">
  <h2>Die 29 iulii<br />Ss. Marthæ, Mariæ et Lazari</h2>
  <h3>Memoria</h3>
</div>
<div class="latin hijo hijo_195" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Si diligamus invicem, Deus in nobis manet.</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">4, 7-16</span>
  </p>
  <p>
    Caríssimi, diligámus ínvicem, quóniam cáritas ex Deo est; et omnis, qui
    díligit, ex Deo natus est et cognóscit Deum. Qui non díligit, non cognóvit
    Deum, quóniam Deus cáritas est.
  </p>
  <p>
    In hoc appáruit cáritas Dei in nobis, quóniam Fílium suum unigénitum misit
    Deus in mundum, ut vivámus per eum. In hoc est cáritas, non quasi nos
    dilexérimus Deum, sed quóniam ipse diléxit nos et misit Fílium suum
    propitiatiónem pro peccátis nostris.
  </p>
  <p>
    Caríssimi, si sic Deus diléxit nos, et nos debémus altérutrum dilígere. Deum
    nemo vidit umquam; si diligámus ínvicem, Deus in nobis manet, et cáritas
    eius in nobis consummáta est.
  </p>
  <p>
    In hoc cognóscimus quóniam in ipso manémus, et ipse in nobis, quóniam de
    Spíritu suo dedit nobis. Et nos vídimus et testificámur quóniam Pater misit
    Fílium salvatórem mundi.
  </p>
  <p>
    Quisque conféssus fúerit: «Iesus est Fílius Dei», Deus in ipso manet, et
    ipse in Deo. Et nos, qui credídimus, nóvimus caritátem, quam habet Deus in
    nobis. Deus cáritas est; et, qui manet in caritáte, in Deo manet, et Deus in
    eo manet.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_197" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Credidi quia tu es Christus Filius Dei.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">11, 19-27</span>
  </p>
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_199" ontouchend="cambialengua(this)">
  <p>In illo témpore:</p>
  <p>
    Multi ex Iudæis vénerant ad Martham et Maríam, ut consolaréntur eas de
    fratre. Martha ergo ut audívit quia Iesus venit, occúrrit illi; María autem
    domi sedébat.
  </p>
  <p>
    Dixit ergo Martha ad Iesum: «Dómine, si fuísses hic, frater meus non esset
    mórtuus! Sed et nunc scio quia, quæcúmque popósceris a Deo, dabit tibi
    Deus».
  </p>
  <p>Dicit illi Iesus: «Resúrget frater tuus».</p>
  <p>
    Dicit ei Martha: «Scio quia resúrget in resurrectióne in novíssimo die».
  </p>
  <p>
    Dixit ei Iesus: «Ego sum resurréctio et vita. Qui credit in me, etsi mórtuus
    fúerit, vivet; et omnis, qui vivit et credit in me, non moriétur in ætérnum.
    Credis hoc?».
  </p>
  <p>
    Ait illi: «Utique, Dómine; ego crédidi quia tu es Christus Fílius Dei, qui
    in mundum venísti».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_200" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Martha, Martha, sollicita es et turbaris erga plurima.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">10, 38-42</span>
  </p>
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_202" ontouchend="cambialengua(this)">
  <p>In illo témpore:</p>
  <p>
    Intrávit Iesus in quoddam castéllum, et múlier quædam Martha nómine excépit
    illum. Et huic erat soror nómine María, quæ étiam sedens secus pedes Dómini
    audiébat verbum illíus.
  </p>
  <p>
    Martha autem satagébat circa frequens ministérium; quæ stetit et ait:
    «Dómine, non est tibi curæ quod soror mea relíquit me solam ministráre? Dic
    ergo illi, ut me ádiuvet».
  </p>
  <p>
    Et respóndens dixit illi Dóminus: «Martha, Martha, sollícita es et turbáris
    erga plúrima, porro unum est necessárium; María enim óptimam partem elégit,
    quæ non auferétur ab ea».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_204" ontouchend="cambialengua(this)">
  <h2>Die 30 iulii<br />S. Petri Chrysologi, episcopi et Ecclesiæ doctoris</h2>
</div>
<div class="latin hijo hijo_206" ontouchend="cambialengua(this)">
  <h2>Die 31 iulii<br />S. Ignatii de Loyola, presbyteri</h2>
  <h3>Memoria</h3>
</div>
<div class="latin hijo hijo_207" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Omnia in gloriam Dei facite.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">10, 31 — 11, 1</span>
  </p>
  <p>Fratres:</p>
  <p>
    Sive manducátis sive bíbitis sive áliud quid fácitis, ómnia in glóriam Dei
    fácite. Sine offensióne estóte Iudæis et Græcis et Ecclésiæ Dei, sicut et
    ego per ómnia ómnibus pláceo, non quærens, quod mihi útile est, sed quod
    multis, ut salvi fiant.
  </p>
  <p>Imitatóres mei estóte, sicut et ego Christi.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Deo gratias.
</div>
