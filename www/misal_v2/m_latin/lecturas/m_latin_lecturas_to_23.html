<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XXIII</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Si impio non fueris locutus, sanguinem autem eius de manu tua requiram
  </p>
  <p class="Areadingfrom">
    Léctio libri Ezechiélis prophétær<span class="alindcha">33, 7-9</span>
  </p>
  <p class="Incipit-oneline">
    Hæc dicit Dóminus: «Te autem, fili hóminis, speculatórem dedi dómui Israel.
    Audiens ergo ex ore meo sermónem, commonébis eos ex me. Si, me dicénte ad
    ímpium: Impie, morte moriéris, non fúeris locútus, ut se custódiat ímpius a
    via sua, ipse ímpius in iniquitáte sua moriétur, sánguinem autem eius de
    manu tua requíram. Si autem commonúeris ímpium, ut a viis suis convertátur,
    et ille non fúerit convérsus a via sua, ipse in iniquitáte sua moriétur,
    porro tu ánimam tuam liberásti».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 94, 1-2. 6-7. 8-9 (: 8)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Utinam hódie vocem Dómini audiátis: «Nolíte
  obduráre corda vestra».
</div>
<div class="latin hijo hijo_6" ontouchend="cambialengua(this)">
  Veníte, exsultémus Dómino; iubilémus Deo salutári nostro. Præoccupémus fáciem
  eius in confessióne, et in psalmis iubilémus ei.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Utinam hódie vocem Dómini audiátis: «Nolíte
  obduráre corda vestra».
</div>
<div class="latin hijo hijo_8" ontouchend="cambialengua(this)">
  Veníte, adorémus et procidámus, et génua flectámus ante Dóminum qui fecit nos,
  quia ipse est Deus noster, et nos pópulus páscuæ eius et oves manus eius.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Utinam hódie vocem Dómini audiátis: «Nolíte
  obduráre corda vestra».
</div>
<div class="latin hijo hijo_10" ontouchend="cambialengua(this)">
  Utinam hódie vocem eius audiátis: «Nolíte obduráre corda vestra, sicut in
  Meríba secúndum diem Massa in desérto, ubi tentavérunt me patres vestri:
  probavérunt me, etsi vidérunt ópera mea».
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Utinam hódie vocem Dómini audiátis: «Nolíte
  obduráre corda vestra».
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Plenitudo legis est dilectio</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">13, 8-10</span>
  </p>
  <p class="Incipit-oneline">
    Fratres: Némini quidquam debeátis, nisi ut ínvicem diligátis: qui enim
    díligit próximum, legem implévit. Nam: Non adulterábis, Non occídes, Non
    furáberis, Non concupísces, et si quod est áliud mandátum, in hoc verbo
    recapitulátur: Díliges próximum tuum tamquam teípsum. Diléctio próximo malum
    non operátur; plenitúdo ergo legis est diléctio.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 5, 19</span>
  </p>
  <p class="PsalmAlleluiaVerse">
    Allelúia.<br />Deus erat in Christo mundum reconcílians sibi,<br />et pósuit
    in nobis verbum reconciliatiónis.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Si te audierit, lucratus es fratrem tuum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">18, 15-20</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p class="TheWordoftheLord4">
    In illo témpore: Dixit Iesus discípulis suis: «Si peccáverit in te frater
    tuus, vade, córripe eum inter te et ipsum solum. Si te audíerit, lucrátus es
    fratrem tuum; si autem non audíerit, ádhibe tecum adhuc unum vel duos, ut in
    ore duórum téstium vel trium stet omne verbum; quod si nolúerit audíre eos,
    dic Ecclésiæ; si autem et Ecclésiam nolúerit audíre, sit tibi sicut éthnicus
    et publicánus. Amen dico vobis: Quæcúmque alligavéritis super terram, erunt
    ligáta in cælo; et, quæcúmque solvéritis super terram, erunt solúta in cælo.
    Iterum dico vobis: Si duo ex vobis consénserint super terram de omni re,
    quamcúmque petíerint, fiet illis a Patre meo, qui in cælis est. Ubi enim
    sunt duo vel tres congregáti in nómine meo, ibi sum in médio eórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Aures surdorum patebunt, et exsultabit lingua mutorum.</p>
  <p class="Areadingfrom">
    Léctio libri Isaíæ prophétæ<span class="alindcha">35, 4-7a</span>
  </p>
  <p>
    Dícite pusillánimis: «Confortámini, nolíte timére! Ecce Deus vester, últio
    véniet, retribútio Dei; ipse véniet et salvábit vos».
  </p>
  <p>
    Tunc aperiéntur óculi cæcórum, et aures surdórum patébunt. Tunc sáliet sicut
    cervus claudus, et exsultábit lingua mutórum, quia erúmpent in desérto aquæ,
    et torréntes in solitúdine. Et terra árida erit in stagnum, et sítiens in
    fontes aquárum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 145, 6c-7. 8-9a. 9bc-10 (: 1)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_23" ontouchend="cambialengua(this)">
  Qui custódit veritátem in sǽculum,<br />facit iudícium oppréssis,<br />dat
  escam esuriéntibus.<br />Dóminus solvit compedítos.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_25" ontouchend="cambialengua(this)">
  Dóminus illúminat cæcos,<br />Dóminus érigit depréssos,<br />Dóminus díligit
  iustos,<br />Dóminus custódit ádvenas.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_27" ontouchend="cambialengua(this)">
  Pupíllum et víduam susténtat,<br />et viam peccatórum dispérdit.<br />Regnábit
  Dóminus in sǽcula,<br />Deus tuus, Sion,<br />in generatiónem et generatiónem.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Nonne Deus elegit pauperes heredes regni?</p>
  <p class="Areadingfrom">
    Léctio Epístolæ béati Iacóbi apóstoli<span class="alindcha">2, 1-5</span>
  </p>
  <p>
    Fratres mei, nolíte in personárum acceptióne habére fidem Dómini nostri Iesu
    Christi glóriæ. Etenim, si introíerit in synagógam vestram vir áureum ánulum
    habens in veste cándida, introíerit autem et pauper in sórdido hábitu, et
    intendátis in eum, qui indútus est veste præclára, et dixéritis: «Tu sede
    hic bene», páuperi autem dicátis: «Tu sta illic aut sede sub scabéllo meo»;
    nonne iudicátis apud vosmetípsos et facti estis iúdices cogitatiónum
    iniquárum? </p>
    <p>
      Audíte, fratres mei dilectíssimi. Nonne Deus elégit, qui páuperes sunt
      mundo, dívites in fide et herédes regni, quod repromísit diligéntibus se?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 4, 23</span>
  </p>
  <p class="PsalmAlleluiaVerse">
    Allelúia.<br />Prædicábat Iesus Evangélium regni,<br />et sanábat omnem
    infirmitátem in pópulo.<br />Allelúia.
  </p>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Surdos facit audire et mutos loqui</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">7, 31-37</span>
  </p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_34" ontouchend="cambialengua(this)">
  <p>In illo témpore:</p>
  <p>
    Exiens Iesus de fínibus Tyri venit per Sidónem ad mare Galilǽæ inter médios
    fines Decapóleos.
  </p>
  <p>
    Et addúcunt ei surdum et mutum et deprecántur eum, ut impónat illi manum. Et
    apprehéndens eum de turba seórsum misit dígitos suos in aurículas eius et
    éxspuens tétigit linguam eius et suspíciens in cælum ingémuit et ait illi:
    «Effetha», quod est: «Adaperíre». Et statim apértæ sunt aures eius, et
    solútum est vínculum linguæ eius, et loquebátur recte.
  </p>
  <p>
    Et præcépit illis, ne cui dícerent; quanto autem eis præcipiébat, tanto
    magis plus prædicábant.
  </p>
  <p>
    Et eo ámplius admirabántur dicéntes: «Bene ómnia fecit, et surdos facit
    audíre et mutos loqui!».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Quis poterit cogitare quid vel it Dóminus?</p>
  <p class="Areadingfrom">
    Léctio libri Sapiéntiæ<span class="alindcha">9, 13-18</span>
  </p>
  <p>
    Quis hóminum póterit scire consílium Dei? Aut quis póterit cogitáre quid
    velit Dóminus? Cogitatiónes enim mortálium tímidæ, et incértæ providéntiæ
    nostræ: corpus enim, quod corrúmpitur, ággravat ánimam, et terréna
    inhabitátio déprimit sensum multa cogitántem.
  </p>
  <p>
    Et diffícile conícimus, quæ in terra sunt, et, quæ in prospéctu sunt,
    invenímus cum labóre; quæ autem in cælis sunt, quis investigábit? Consílium
    autem tuum quis sciet, nisi tu déderis sapiéntiam et míseris spíritum
    sanctum tuum de altíssimis? Et sic corréctæ sunt sémitæ eórum, qui sunt in
    terris; et, quæ tibi placent, didicérunt hómines et salváti per sapiéntiam
    sunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 89, 3-4. 5-6. 12-13. 14 et 17 (: 1)</span>
  </p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_40" ontouchend="cambialengua(this)">
  Redúcis hóminem in púlverem;<br />et dixísti: «Revertímini, fílii hóminum».<br />Quóniam
  mille anni ante óculos tuos<br />tamquam dies hestérna quæ prætériit,<br />et
  custódia in nocte.
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_42" ontouchend="cambialengua(this)">
  Perfúndis eos somno,<br />erunt mane sicut herba succréscens:<br />mane floret
  et crescit,<br />véspere décidit et aréscit.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_44" ontouchend="cambialengua(this)">
  Dinumeráre dies nostros sic doce nos,<br />ut inducámus cor ad sapiéntiam.<br />Convértere,
  Dómine, úsquequo?<br />Et deprecábilis esto super servos tuos.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_46" ontouchend="cambialengua(this)">
  Reple nos mane misericórdia tua,<br />et exsultábimus et delectábimur ómnibus
  diébus nostris.<br />Et sit splendor Dómini Dei nostri super nos,<br />et
  opera mánuum nostrárum confírma super nos,<br />et opus mánuum nostrárum
  confírma.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Illum recipe, iam non ut servum, sed ut carissimum fratrem
  </p>
  <p class="Areadingfrom">
    Léctio Epístolæ béati Pauli apóstoli ad Philémonem<span class="alindcha">9b-10. 12-17</span>
  </p>
  <p>Caríssime:</p>
  <p>
    Ut Paulus senex, nunc autem et vinctus Christi Iesu, óbsecro te de meo
    fílio, quem génui in vínculis, Onésimo, quem remísi tibi: eum, hoc est
    víscera mea; quem ego volúeram mecum detinére, ut pro te mihi ministráret in
    vínculis Evangélii. Sine consílio autem tuo nihil vólui fácere, uti ne velut
    ex necessitáte bonum tuum esset sed voluntárium. Fórsitan enim ídeo
    discéssit ad horam, ut ætérnum illum recíperes, iam non ut servum sed plus
    servo, caríssimum fratrem, máxime mihi, quanto autem magis tibi et in carne
    et in Dómino. Si ergo habes me sócium, súscipe illum sicut me.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 118, 135</span>
  </p>
  <p class="PsalmAlleluiaVerse">
    Allelúia.<br />Fáciem tuam illúmina super servum tuum,<br />et doce me
    iustificatiónes tuas.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui non renuntiat omnibus quæ possidet, non potest meus esse discipulus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 25-33</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>In illo témpore:</p>
  <p>
    Ibant turbæ multæ cum Iesu; et convérsus dixit ad illos: «Si quis venit ad
    me et non odit patrem suum et matrem et uxórem et fílios et fratres et
    soróres, adhuc et ánimam suam, non potest esse meus discípulus. Et, qui non
    báiulat crucem suam et venit post me, non potest esse meus discípulus.
  </p>
  <p>
    Quis enim ex vobis volens turrem ædificáre, non prius sedens cómputat
    sumptus, si habet ad perficiéndum? Ne, posteáquam posúerit fundaméntum et
    non potúerit perfícere, omnes, qui vident, incípiant illúdere ei dicéntes:
    «Hic homo cœpit ædificáre et non pótuit consummáre».
  </p>
  <p>
    Aut quis rex, itúrus commíttere bellum advérsus álium regem, non sedens
    prius cógitat, si possit cum decem mílibus occúrrere ei, qui cum vigínti
    mílibus venit ad se? Alióquin, adhuc illo longe agénte, legatiónem mittens
    rogat ea, quæ pacis sunt.
  </p>
  <p>
    Sic ergo omnis ex vobis, qui non renúntiat ómnibus, quæ póssidet, non potest
    meus esse discípulus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_55" ontouchend="cambialengua(this)">
  <h2>Tempus «per annum»<br />Feria II hebd. XXIII</h2>
</div>
<div
  class="latin red hijo hijo_56"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_57" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ecclesiæ factus sum miníster ut impleam mysterium absconditum a sǽculis
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">1, 24-29; 2, 1-3</span>
  </p>
  <p>Fratres:</p>
  <p>
    Nunc gáudeo in passiónibus pro vobis et adímpleo, ea quæ desunt passiónum
    Christi in carne mea pro córpore eius, quod est Ecclésia, cuius factus sum
    ego miníster secúndum dispensatiónem Dei, quæ data est mihi in vos, ut
    ímpleam verbum Dei; mystérium, quod abscónditum fuit a sǽculis et
    generatiónibus, nunc autem manifestátum est sanctis eius, quibus vóluit Deus
    notas fácere divítias glóriæ mystérii huius in géntibus, quod est Christus
    in vobis, spes glóriæ; quem nos annuntiámus, commonéntes omnem hóminem et
    docéntes omnem hóminem in omni sapiéntia, ut exhibeámus omnem hóminem
    perféctum in Christo; ad quod et labóro certándo secúndum operatiónem eius,
    quæ operátur in me in virtúte.
  </p>
  <p>
    Volo enim vos scire qualem sollicitúdinem hábeam pro vobis et pro his, qui
    sunt Laodicíæ, et quicúmque non vidérunt fáciem meam in carne, ut
    consoléntur corda ipsórum instrúcti in caritáte et in omnes divítias
    plenitúdinis intelléctus, in agnitiónem mystérii Dei, Christi, in quo sunt
    omnes thesáuri sapiéntiæ et sciéntiæ abscónditi.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 61, 6-7. 9 (: 8a)</span>
  </p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>In Deo salutáre meum et glória mea.
</div>
<div class="latin hijo hijo_61" ontouchend="cambialengua(this)">
  In Deo tantum quiésce, ánima mea;<br />quóniam ab ipso patiéntia mea.<br />Verúmtamen
  ipse Deus meus et salutáre meum,<br />præsídium meum, non movébor.
</div>
<div class="latin hijo hijo_62" ontouchend="cambialengua(this)">
  <span class="red">R/. </span>In Deo salutáre meum et glória mea.
</div>
<div class="latin hijo hijo_63" ontouchend="cambialengua(this)">
  Speráte in eo, omnis congregátio pópuli,<br />effúndite coram illo corda
  vestra;<br />Deus refugium nobis.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>In Deo salutáre meum et glória mea.
</div>
<div
  class="latin red hijo hijo_65"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_66" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Expurgate vetus fermentum; etenim Pascha nostrum immolatus est Christus
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">5, 1-8</span>
  </p>
  <p>Fratres:</p>
  <p>
    Omníno audítur inter vos fornicátio, et talis fornicátio qualis nec inter
    gentes, ita ut uxórem patris áliquis hábeat. Et vos infláti estis et non
    magis luctum habuístis, ut tollátur de médio vestrum, qui hoc opus fecit?
    Ego quidem absens córpore, præsens autem spíritu, iam iudicávi ut præsens
    eum, qui sic operátus est, in nómine Dómini nostri Iesu, congregátis vobis
    et meo spíritu cum virtúte Dómini nostri Iesu, trádere huiúsmodi Sátanæ in
    intéritum carnis, ut spíritus salvus sit in die Dómini.
  </p>
  <p>
    Non bona gloriátio vestra. Nescítis quia módicum ferméntum totam massam
    corrúmpit? Expurgáte vetus ferméntum, ut sitis nova conspársio, sicut estis
    ázymi. Etenim Pascha nostrum immolátus est Christus! Itaque festa
    celebrémus, non in ferménto véteri neque in ferménto malítiæ et nequítiæ,
    sed in ázymis sinceritátis et veritátis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_68" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 5, 5-6. 7. 12 (: 9a)</span>
  </p>
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Dómine, deduc me in iustítia tua.
</div>
<div class="latin hijo hijo_70" ontouchend="cambialengua(this)">
  Quóniam non Deus volens iniquitátem tu es;<br />neque habitábit iuxta te
  malígnus,<br />neque permanébunt iniústi ante óculos tuos.
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Dómine, deduc me in iustítia tua.
</div>
<div class="latin hijo hijo_72" ontouchend="cambialengua(this)">
  Odísti omnes qui operántur iniquitátem,<br />perdes omnes qui loquúntur
  mendácium;<br />virum sánguinum et dolósum abominábitur Dóminus.
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Dómine, deduc me in iustítia tua.
</div>
<div class="latin hijo hijo_74" ontouchend="cambialengua(this)">
  Et omnes qui sperant in te,<br />læténtur, in ætérnum exsúltent.<br />Obumbrábis
  eis et gloriabúntur in te<br />qui díligunt nomen tuum;
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Dómine, deduc me in iustítia tua.
</div>
<div class="latin hijo hijo_76" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meæ vocem meam áudiunt, dicit Dóminus,<br />et ego
    cognósco eas, et sequúntur me.<br />Allelúia.
  </p>
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Observabant si sabbato curaret</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 6-11</span>
  </p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_79" ontouchend="cambialengua(this)">
  <p>
    Factum est in sábbato, ut intráret Iesus in synagógam et docéret; et erat
    ibi homo, et manus eius dextra erat árida. Observábant autem illum scribæ et
    pharisǽi, si sábbato curáret, ut invenírent accusáre illum.
  </p>
  <p>
    Ipse vero sciébat cogitatiónes eórum et ait hómini, qui habébat manum
    áridam: «Surge et sta in médium». Et surgens stetit. Ait autem ad illos
    Iesus: «Intérrogo vos, si licet sábbato bene fácere an male; ánimam salvam
    fácere an pérdere?». Et circumspéctis ómnibus illis, dixit illi: «Exténde
    manum tuam». Et fecit; et restitúta est manus eius.
  </p>
  <p>
    Ipsi autem repléti sunt insipiéntia et colloquebántur ad ínvicem quidnam
    fácerent Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_81" ontouchend="cambialengua(this)">
  <h2>Tempus «per annum»<br />Feria III hebd. XXIII</h2>
</div>
<div
  class="latin red hijo hijo_82"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_83" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Convivificavit vos Dóminus cum illo, donans nobis omnia delicta
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">2, 6-15</span>
  </p>
  <p>Fratres:</p>
  <p>
    Sicut accepístis Christum Iesum Dóminum, in ipso ambuláte, radicáti et
    superædificáti in ipso et confirmáti fide, sicut didicístis, abundántes in
    gratiárum actióne.
  </p>
  <p>
    Vidéte, ne quis vos deprædétur per philosophíam et inánem falláciam secúndum
    traditiónem hóminum, secúndum eleménta mundi et non secúndum Christum; quia
    in ipso inhábitat omnis plenitúdo divinitátis corporáliter, et estis in illo
    repléti, qui est caput omnis principátus et potestátis; in quo et circumcísi
    estis circumcisióne non manufácta in exspoliatióne córporis carnis, in
    circumcisióne Christi; consepúlti ei in baptísmo, in quo et conresuscitáti
    estis per fidem operatiónis Dei, qui suscitávit illum a mórtuis; et vos, cum
    mórtui essétis in delíctis et præpútio carnis vestræ, convivificávit cum
    illo, donans nobis ómnia delícta, delens, quod advérsum nos erat,
    chirógraphum decrétis, quod erat contrárium nobis, et ipsum tulit de médio
    affígens illud cruci; exspólians principátus et potestátes tradúxit
    confidénter, triúmphans illos in semetípso.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_85" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 1-2. 8-9. 10-11 (: 9a)</span>
  </p>
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_87" ontouchend="cambialengua(this)">
  Exaltábo te, Deus meus rex,<br />et benedícam nómini tuo<br />in sǽculum et in
  sǽculum sǽculi.<br />Per síngulos dies benedícam tibi,<br />et laudábo nomen
  tuum<br />in sǽculum et in sǽculum sǽculi.
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_89" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Suávis
  Dóminus univérsis,<br />et miseratiónes eius super ómnia ópera eius.
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_91" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div
  class="latin red hijo hijo_93"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Frater cum fratre iudicio contendit, et hoc apud infideles!
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">6, 1-11</span>
  </p>
  <p>Fratres:</p>
  <p>
    Audet áliquis vestrum habens negótium advérsus álterum iudicári apud iníquos
    et non apud sanctos? An nescítis quóniam sancti de mundo iudicábunt? Et si
    in vobis iudicábitur mundus, indígni estis mínimis iudíciis? Nescítis
    quóniam ángelos iudicábimus, quanto magis sæculária? Sæculária ígitur
    iudícia si habuéritis, contemptíbiles, qui sunt in Ecclésia, illos
    constitúite ad iudicándum?
  </p>
  <p>
    Ad verecúndiam vestram dico! Sic non est inter vos sápiens quisquam, qui
    possit iudicáre inter fratrem suum? Sed frater cum fratre iudício conténdit,
    et hoc apud infidéles? Iam quidem omníno deféctio est vobis, quod iudícia
    habétis inter vosmetípsos! Quare non magis iniúriam accípitis, quare non
    magis fraudem patímini? Sed vos iniúriam fácitis et fraudátis, et hoc
    frátribus!
  </p>
  <p>
    An nescítis quia iníqui regnum Dei non possidébunt? Nolíte erráre: neque
    fornicárii neque idólis serviéntes neque adúlteri neque molles neque
    masculórum concubitóres neque fures neque avári, non ebriósi, non malédici,
    non rapáces regnum Dei possidébunt. Et hæc quidam fuístis. Sed ablúti estis,
    sed sanctificáti estis, sed iustificáti estis in nómine Dómini Iesu Christi
    et in Spíritu Dei nostri!
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_96" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 149, 1-2. 3-4. 5-6a et 9b (: 4a)</span>
  </p>
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Beneplácitum est Dómino in pópulo suo.
</div>
<div class="latin hijo hijo_98" ontouchend="cambialengua(this)">
  Cantáte Dómino cánticum novum;<br />laus eius in ecclésia sanctórum.<br />Lætétur
  Israel in eo qui fecit eum,<br />et fílii Sion exsúltent in rege suo.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Beneplácitum est Dómino in pópulo suo.
</div>
<div class="latin hijo hijo_100" ontouchend="cambialengua(this)">
  Laudent nomen eius in choro,<br />in týmpano et cíthara psallant ei.<br />Quia
  beneplácitum est Dómino in pópulo suo,<br />et honorábit mansuétos in salútem.
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Beneplácitum est Dómino in pópulo suo.
</div>
<div class="latin hijo hijo_102" ontouchend="cambialengua(this)">
  Iúbilent sancti in glória,<br />læténtur in cubílibus suis.<br />Exaltatiónes
  Dei in gútture eórum.<br />Glória hæc est ómnibus sanctis eius.
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Beneplácitum est Dómino in pópulo suo.
</div>
<div class="latin hijo hijo_104" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 15, 16</span>
  </p>
  <p class="PsalmAlleluiaVerse">
    Allelúia.<br />Ego vos elegi de mundo, ut eátis et fructum afferátis,<br />et
    fructus vester máneat, dicit Dóminus.<br />Allelúia.
  </p>
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Erat pernoctans in oratióne. Et elegit Duodecim quos et apostolos nominavit
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 12-19</span>
  </p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_107" ontouchend="cambialengua(this)">
  <p>
    Factum autem in illis diébus, éxiit Iesus in montem oráre et erat pernóctans
    in oratióne Dei.
  </p>
  <p>
    Et cum dies factus esset, vocávit discípulos suos et elégit Duódecim ex
    ipsis, quos et apóstolos nominávit: Simónem, quem et cognominávit Petrum, et
    Andréam fratrem eius et Iacóbum et Ioánnem et Philíppum et Bartholomǽum et
    Matthǽum et Thomam et Iacóbum Alphǽi et Simónem, qui vocátur Zelótes, et
    Iudam Iacóbi et Iudam Iscárioth, qui fuit próditor.
  </p>
  <p>
    Et descéndens cum illis stetit in loco campéstri, et turba multa
    discipulórum eius, et multitúdo copiósa plebis ab omni Iudǽa et Ierúsalem et
    marítima Tyri et Sidónis, qui venérunt, ut audírent eum et sanaréntur a
    languóribus suis; et, qui vexabántur a spirítibus immúndis, curabántur.
  </p>
  <p>
    Et omnis turba quærébant eum tángere, quia virtus de illo exíbat et sanábat
    omnes.
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_109" ontouchend="cambialengua(this)">
  <h2>Tempus «per annum»<br />Feria IV hebd. XXIII</h2>
</div>
<div
  class="latin red hijo hijo_110"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Mortui estis cum Christo; mortificate ergo membra</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 1-11</span>
  </p>
  <p>Fratres:</p>
  <p>
    Si conresurrexístis cum Christo, quæ sursum sunt quǽrite, ubi Christus est
    in déxtera Dei sedens; quæ sursum sunt sápite, non quæ supra terram. Mórtui
    enim estis, et vita vestra abscóndita est cum Christo in Deo! Cum Christus
    apparúerit, vita vestra, tunc et vos apparébitis cum ipso in glória.
  </p>
  <p>
    Mortificáte ergo membra, quæ sunt super terram: fornicatiónem, immundítiam,
    libídinem, concupiscéntiam malam et avarítiam, quæ est simulacrórum
    sérvitus, propter quæ venit ira Dei super fílios incredulitátis; in quibus
    et vos ambulástis aliquándo, cum viverétis in illis. Nunc autem depónite et
    vos ómnia: iram, indignatiónem, malítiam, blasphémiam, turpem sermónem de
    ore vestro; nolíte mentíri ínvicem, qui exuístis vos véterem hóminem cum
    áctibus eius et induístis novum, eum, qui renovátur in agnitiónem secúndum
    imáginem eius, qui creávit eum, ubi non est Græcus et Iudǽus, circumcísio et
    præpútium, bárbarus, Scytha, servus, liber, sed ómnia et in ómnibus
    Christus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 2-3. 10-11. 12-13ab (: 9a)</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_115" ontouchend="cambialengua(this)">
  Per síngulos dies benedícam tibi,<br />et laudábo nomen tuum<br />in sǽculum
  et in sǽculum sǽculi.<br />Magnus Dóminus et laudábilis nimis,<br />et
  magnitúdinis eius non est investigátio.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_117" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div class="latin hijo hijo_119" ontouchend="cambialengua(this)">
  Ut notas fáciant fíliis hóminum poténtias tuas,<br />et glóriam magnificéntiæ
  regni tui.<br />Regnum tuum regnum ómnium sæculórum,<br />et dominátio tua in
  omnem generatiónem et generatiónem.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Suávis Dóminus univérsis.
</div>
<div
  class="latin red hijo hijo_121"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Alligatus es uxori? Noli quærere solutionem.<br />Solutus es ab uxore? Noli
    quærere uxorem
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">7, 25-31</span>
  </p>
  <p>Fratres:</p>
  <p>
    De virgínibus præcéptum Dómini non hábeo; consílium autem do, tamquam
    misericórdiam consecútus a Dómino, ut sim fidélis. Exístimo ergo hoc bonum
    esse propter instántem necessitátem, quóniam bonum est hómini sic esse.
    Alligátus es uxóri? Noli quǽrere solutiónem. Solútus es ab uxóre? Noli
    quǽrere uxórem. Si autem accéperis uxórem, non peccásti; et si núpserit
    virgo, non peccávit. Tribulatiónem tamen carnis habébunt huiúsmodi, ego
    autem vobis parco.
  </p>
  <p>
    Hoc ítaque dico, fratres, tempus breviátum est; réliquum est, ut et qui
    habent uxóres, tamquam non habéntes sint, et qui flent, tamquam non flentes,
    et qui gaudent, tamquam non gaudéntes, et qui emunt, tamquam non
    possidéntes, et qui utúntur hoc mundo, tamquam non abuténtes; prǽterit enim
    figúra huius mundi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_124" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 44, 11-12. 14-15. 16-17 (: 11a)</span>
  </p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.
</div>
<div class="latin hijo hijo_126" ontouchend="cambialengua(this)">
  Audi, fília, et vide, et inclína aurem tuam,<br />et oblivíscere pópulum tuum
  et domum patris tui;<br />et concupíscet rex spéciem tuam.<br />Quóniam ipse
  est dóminus tuus et adóra eum.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.
</div>
<div class="latin hijo hijo_128" ontouchend="cambialengua(this)">
  Gloriósa nimis fília regis intrínsecus,<br />textúris áureis circumamícta.<br />In
  véstibus variegátis adducétur regi;<br />vírgines post eam, próximæ eius,
  afferúntur tibi.
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.
</div>
<div class="latin hijo hijo_130" ontouchend="cambialengua(this)">
  Afferúntur in lætítia et exsultatióne,<br />adducúntur in domum regis.<br />Pro
  pátribus tuis erunt tibi fílii;<br />constítues eos príncipes super omnem
  terram.
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Audi, fília, et vide, et inclína aurem tuam.
</div>
<div class="latin hijo hijo_132" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 6, 23ab</span>
  </p>
  <p class="PsalmAlleluiaVerse">
    Allelúia.<br />Gaudéte in illa die et exsultáte, dicit Dóminus;<br />ecce
    enim merces vestra multa in cælo.<br />Allelúia.
  </p>
</div>
<div class="latin hijo hijo_133" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Beati pauperes. Væ vobis divitibus</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 20-26</span>
  </p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_135" ontouchend="cambialengua(this)">
  <p>In illo témpore:</p>
  <p>Elevátis óculis suis in discípulos suos, dicébat Iesus:</p>
  <p>«Beáti páuperes, quia vestrum est regnum Dei.</p>
  <p>Beáti, qui nunc esurítis, quia saturabímini.</p>
  <p>Beáti, qui nunc fletis, quia ridébitis.</p>
  <p>
    Beáti éritis, cum vos óderint hómines et cum separáverint vos et
    exprobráverint et eiécerint nomen vestrum tamquam malum propter Fílium
    hóminis. Gaudéte in illa die et exsultáte, ecce enim merces vestra multa in
    cælo; secúndum hæc enim faciébant prophétis patres eórum.
  </p>
  <p>Verúmtamen væ vobis divítibus, quia habétis consolatiónem vestram!</p>
  <p>Væ vobis, qui saturáti estis nunc, quia esuriétis!</p>
  <p>Væ vobis, qui ridétis nunc, quia lugébitis et flébitis!</p>
  <p>
    Væ, cum bene vobis díxerint omnes hómines! Secúndum hæc enim faciébant
    pseudoprophétis patres eórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_137" ontouchend="cambialengua(this)">
  <h2>Tempus «per annum»<br />Feria V hebd. XXIII</h2>
</div>
<div
  class="latin red hijo hijo_138"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_139" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Induite vos caritatem, quod est vinculum perfectionis</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 12-17</span>
  </p>
  <p>Fratres:</p>
  <p>
    Indúite vos, sicut elécti Dei, sancti et dilécti, víscera misericórdiæ,
    benignitátem, humilitátem, mansuetúdinem, longanimitátem, supportántes
    ínvicem et donántes vobis ipsis, si quis advérsus áliquem habet querélam;
    sicut et Dóminus donávit vobis, ita et vos; super ómnia autem hæc:
    caritátem, quod est vínculum perfectiónis.
  </p>
  <p>
    Et pax Christi dominétur in córdibus vestris, ad quam et vocáti estis in uno
    córpore. Et grati estóte. Verbum Christi hábitet in vobis abundánter, in
    omni sapiéntia docéntes et commonéntes vosmetípsos psalmis, hymnis, cánticis
    spiritálibus, in grátia cantántes in córdibus vestris Deo; et omne,
    quodcúmque fácitis in verbo aut in ópere, ómnia in nómine Dómini Iesu
    grátias agéntes Deo Patri per ipsum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 150, 1-2. 3-4. 5-6 (: 6)</span>
  </p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Omne quod spirat, laudet Dóminum!
</div>
<div class="latin hijo hijo_143" ontouchend="cambialengua(this)">
  Laudáte Dóminum in sanctuário eius,<br />laudáte eum in firmaménto virtútis
  eius.<br />Laudáte eum in magnálibus eius,<br />laudáte eum secúndum
  multitúdinem magnitúdinis eius.
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Omne quod spirat, laudet Dóminum!
</div>
<div class="latin hijo hijo_145" ontouchend="cambialengua(this)">
  Laudáte eum in sono tubæ,<br />laudáte eum in psaltério et cíthara,<br />laudáte
  eum in týmpano et choro,<br />laudáte eum in chordis et órgano.
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Omne quod spirat, laudet Dóminum!
</div>
<div class="latin hijo hijo_147" ontouchend="cambialengua(this)">
  Laudáte eum in cýmbalis benesonántibus,<br />laudáte eum in cýmbalis
  iubilatiónis:<br />Omne quod spirat, laudet Dóminum!
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Omne quod spirat, laudet Dóminum!
</div>
<div
  class="latin red hijo hijo_149"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_150" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Percutientes conscientiam fratrum infirmam, in Christum peccatis
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">8, 1b-7. 11-13</span>
  </p>
  <p>Fratres:</p>
  <p>
    Sciéntia inflat, cáritas vero ædíficat. Si quis se exístimat scire áliquid,
    nondum cognóvit, quemádmodum opórteat eum scire; si quis autem díligit Deum,
    hic cógnitus est ab eo. De esu ígitur idolothytórum, scimus quia nullum
    idólum est in mundo, et quod nullus deus nisi Unus. Nam et si sunt, qui
    dicántur dii sive in cælo sive in terra, si quidem sunt dii multi et dómini
    multi, nobis tamen unus Deus Pater, ex quo ómnia et nos in illum, et unus
    Dóminus Iesus Christus, per quem ómnia et nos per ipsum. Sed non in ómnibus
    est sciéntia; quidam autem consuetúdine usque nunc idóli quasi idolóthytum
    mandúcant, et consciéntia ipsórum, cum sit infírma, pollúitur.
  </p>
  <p>
    Períbit enim infírmus in tua sciéntia, frater, propter quem Christus mórtuus
    est! Sic autem peccántes in fratres et percutiéntes consciéntiam eórum
    infírmam, in Christum peccátis. Quaprópter si esca scandalízat fratrem meum,
    non manducábo carnem in ætérnum, ne fratrem meum scandalízem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 138, 1-3. 13-14ab. 23-24 (: 24b)</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Deduc me, Dómine, in via ætérna.
</div>
<div class="latin hijo hijo_154" ontouchend="cambialengua(this)">
  Dómine, scrutátus es et cognovísti me,<br />tu cognovísti sessiónem meam et
  resurrectiónem meam.<br />Intellexísti cogitatiónes meas de longe,<br />sémitam
  meam et accúbitum meum investigásti.<br />Et omnes vias meas perspexísti.
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Deduc me, Dómine, in via ætérna.
</div>
<div class="latin hijo hijo_156" ontouchend="cambialengua(this)">
  Quia tu formásti renes meos,<br />contexuísti me in útero matris meæ.<br />Confitébor
  tibi, quia mirabíliter plasmátus sum;<br />mirabília ópera tua.
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Deduc me, Dómine, in via ætérna.
</div>
<div class="latin hijo hijo_158" ontouchend="cambialengua(this)">
  Scrutáre me, Deus, et scito cor meum;<br />proba me, et cognósce sémitas
  meas:<br />et vide, si via vanitátis in me est,<br />et deduc me in via
  ætérna.
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Deduc me, Dómine, in via ætérna.
</div>
<div class="latin hijo hijo_160" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Io 4, 12</span>
  </p>
  <p class="PsalmAlleluiaVerse">
    Allelúia.<br />Si diligámus ínvicem, Deus in nobis manet,<br />et cáritas
    eius in nobis consummáta est.<br />Allelúia.
  </p>
</div>
<div class="latin hijo hijo_161" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Estote misericordes, sicut et Pater vester misericors est
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 27-38</span>
  </p>
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_163" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vobis dico, qui audítis: Dilígite inimícos vestros, bene fácite his, qui
    vos odérunt; benedícite male dicéntibus vobis, oráte pro calumniántibus vos.
    Ei, qui te pércutit in maxíllam, præbe et álteram; et ab eo, qui aufert tibi
    vestiméntum, étiam túnicam noli prohibére. Omni peténti te tríbue; et ab eo,
    qui aufert, quæ tua sunt, ne répetas. Et prout vultis, ut fáciant vobis
    hómines, fácite illis simíliter.
  </p>
  <p>
    Et si dilígitis eos, qui vos díligunt, quæ vobis est grátia? Nam et
    peccatóres diligéntes se díligunt. Et si bene fecéritis his, qui vobis bene
    fáciunt, quæ vobis est grátia? Si quidem et peccatóres idem fáciunt. Et si
    mútuum dedéritis his, a quibus sperátis recípere, quæ vobis grátia est? Nam
    et peccatóres peccatóribus fenerántur, ut recípiant æquália.
  </p>
  <p>
    Verúmtamen dilígite inimícos vestros et bene fácite et mútuum date nihil
    desperántes; et erit merces vestra multa, et éritis fílii Altíssimi, quia
    ipse benígnus est super ingrátos et malos. Estóte misericórdes, sicut et
    Pater vester miséricors est.
  </p>
  <p>
    Et nolíte iudicáre et non iudicabímini; et nolíte condemnáre et non
    condemnabímini. Dimíttite et dimittémini; date, et dábitur vobis: mensúram
    bonam, confértam, coagitátam, supereffluéntem dabunt in sinum vestrum; eádem
    quippe mensúra, qua mensi fuéritis, remetiétur vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_165" ontouchend="cambialengua(this)">
  <h2>Tempus «per annum»<br />Feria VI hebd. XXIII</h2>
</div>
<div
  class="latin red hijo hijo_166"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_167" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Prius fui blasphemus, sed misericordiam consecutus sum</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">1, 1-2.12-14</span>
  </p>
  <p>
    Paulus, apóstolus Christi Iesu secúndum præcéptum Dei salvatóris nostri et
    Christi Iesu spei nostræ, Timótheo germáno fílio in fide: grátia,
    misericórdia, pax a Deo Patre et Christo Iesu Dómino nostro.
  </p>
  <p>
    Grátiam hábeo ei, qui me confortávit, Christo Iesu Dómino nostro, quia
    fidélem me existimávit ponens in ministério, qui prius fui blasphémus et
    persecútor et contumeliósus; sed misericórdiam consecútus sum, quia ignórans
    feci in incredulitáte; superabundávit autem grátia Dómini nostri cum fide et
    dilectióne, quæ sunt in Christo Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_169" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 15, 1-2a et 5. 7-8. 11 (: cf. 5a)</span>
  </p>
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_171" ontouchend="cambialengua(this)">
  Consérva me, Deus, quóniam sperávi in te.<br />Dixi Dómino: «Dóminus meus es
  tu».<br />Dóminus pars hereditátis meæ et cálicis mei:<br />tu es qui détines
  sortem meam.
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_173" ontouchend="cambialengua(this)">
  Benedícam Dóminum qui tríbuit mihi intelléctum;<br />ínsuper et in nóctibus
  erudiérunt me renes mei.<br />Proponébam Dóminum in conspéctu meo semper,<br />quóniam
  a dextris est mihi, non commovébor.
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div class="latin hijo hijo_175" ontouchend="cambialengua(this)">
  Notas mihi fácies vias vitæ,<br />plenitúdinem lætítiæ cum vultu tuo,<br />delectatiónes
  in déxtera tua usque in finem.
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Tu es, Dómine, pars hereditátis meæ.
</div>
<div
  class="latin red hijo hijo_177"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Omnibus omnia factus sum, ut aliquos facerem salvos</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">9, 16-19.22b-27</span>
  </p>
  <p>Fratres:</p>
  <p>
    Si evangelizávero, non est mihi glória; necéssitas enim mihi incúmbit. Væ
    enim mihi est, si non evangelizávero! Si enim volens hoc ago, mercédem
    hábeo; si autem invítus, dispensátio mihi crédita est. Quæ est ergo merces
    mea? Ut Evangélium prǽdicans sine sumptu ponam Evangélium, ut non abútar
    potestáte mea in Evangélio.
  </p>
  <p>
    Nam cum liber essem ex ómnibus, ómnium me servum feci, ut plures lucri
    fácerem. Omnibus ómnia factus sum, ut áliquos útique fácerem salvos. Omnia
    autem fácio propter Evangélium, ut compárticeps eius effíciar.
  </p>
  <p>
    Nescítis quod hi, qui in stádio currunt, omnes quidem currunt, sed unus
    áccipit bravíum? Sic cúrrite, ut comprehendátis. Omnis autem, qui in agóne
    conténdit, ab ómnibus se ábstinet; et illi quidem, ut corruptíbilem corónam
    accípiant, nos autem incorrúptam. Ego ígitur sic curro non quasi in
    incértum, sic pugno non quasi ærem vérberans; sed castígo corpus meum et in
    servitútem rédigo, ne forte, cum áliis prædicáverim, ipse réprobus effíciar.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_180" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 83, 3. 4. 5-6. 12 (: 2)</span>
  </p>
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!
</div>
<div class="latin hijo hijo_182" ontouchend="cambialengua(this)">
  Concupíscit et déficit ánima mea in átria Dómini.<br />Cor meum et caro mea
  exsultavérunt in Deum vivum.
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!
</div>
<div class="latin hijo hijo_184" ontouchend="cambialengua(this)">
  Etenim passer invénit sibi domum,<br />et turtur nidum sibi, ubi ponat pullos
  suos:<br />altária tua, Dómine virtútum, rex meus et Deus meus.
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!
</div>
<div class="latin hijo hijo_186" ontouchend="cambialengua(this)">
  Beáti qui hábitant in domo tua,<br />in perpétuum laudábunt te.<br />Beátus
  vir cuius est auxílium abs te,<br />ascensiónes in corde suo dispósuit.
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!
</div>
<div class="latin hijo hijo_188" ontouchend="cambialengua(this)">
  Quia sol et scutum est Dóminus Deus,<br />grátiam et glóriam dabit Dóminus;<br />non
  privábit bonis eos<br />qui ámbulant in innocéntia.
</div>
<div class="latin hijo hijo_189" ontouchend="cambialengua(this)">
  <span class="red">R/. </span>Quam dilécta tabernácula tua, Dómine virtútum!
</div>
<div class="latin hijo hijo_190" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 17, 17b. a</span>
  </p>
  <p class="PsalmAlleluiaVerse">
    Allelúia.<br />Sermo tuus, Dómine, véritas est;<br />sanctífica nos in
    veritáte.<br />Allelúia.
  </p>
</div>
<div class="latin hijo hijo_191" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Numquid potest cæcus cæcum ducere?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 39-42</span>
  </p>
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_193" ontouchend="cambialengua(this)">
  <p>In illo témpore:</p>
  <p>
    Dixit Iesus discípulis similitúdinem: «Numquid potest cæcus cæcum dúcere?
    Nonne ambo in fóveam cadent?
  </p>
  <p>
    Non est discípulus super magístrum; perféctus autem omnis erit sicut
    magíster eius.
  </p>
  <p>
    Quid autem vides festúcam in óculo fratris tui, trabem autem, quæ in óculo
    tuo est, non consíderas? Quómodo potes dícere fratri tuo: «Frater, sine
    eíciam festúcam, quæ est in óculo tuo», ipse in óculo tuo trabem non videns?
    Hypócrita, éice primum trabem de óculo tuo et tunc perspícies, ut edúcas
    festúcam, quæ est in óculo fratris tui».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_195" ontouchend="cambialengua(this)">
  <h2>Tempus «per annum»<br />Sabbato hebd. XXIII</h2>
</div>
<div
  class="latin red hijo hijo_196"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_197" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Venit in mundum peccatores salvos facere</p>
  <p class="Areadingfrom">
    Léctio Epístolæ primæ beáti Pauli apóstoli ad Timótheum<span
      class="alindcha">1, 15-17</span>
  </p>
  <p>Caríssime:</p>
  <p>
    Fidélis sermo et omni acceptióne dignus: Christus Iesus venit in mundum
    peccatóres salvos fácere; quorum primus ego sum, sed ídeo misericórdiam
    consecútus sum, ut in me primo osténderet Christus Iesus omnem
    longanimitátem, ad informatiónem eórum, qui creditúri sunt illi in vitam
    ætérnam.
  </p>
  <p>
    Regi autem sæculórum, incorruptíbili, invisíbili, soli Deo honor et glória
    in sǽcula sæculórum. Amen.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_199" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 112, 1-2. 3-4. 5a et 6-7 (: cf. 2)</span>
  </p>
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Sit nomen Dómini benedíctum in sǽcula!
</div>
<div class="latin hijo hijo_201" ontouchend="cambialengua(this)">
  Laudáte, púeri Dómini,<br />laudáte nomen Dómini.<br />Sit nomen Dómini
  benedíctum<br />ex hoc nunc et usque in sǽculum.
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Sit nomen Dómini benedíctum in sǽcula!
</div>
<div class="latin hijo hijo_203" ontouchend="cambialengua(this)">
  A solis ortu usque ad occásum<br />laudábile nomen Dómini.<br />Excélsus super
  omnes gentes Dóminus,<br />super cælos glória eius.
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Sit nomen Dómini benedíctum in sǽcula!
</div>
<div class="latin hijo hijo_205" ontouchend="cambialengua(this)">
  Quis sicut Dóminus Deus noster,<br />et humília réspicit<br />in cælo et in
  terra?
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Sit nomen Dómini benedíctum in sǽcula!
</div>
<div class="latin hijo hijo_207" ontouchend="cambialengua(this)">
  Súscitans de terra ínopem,<br />de stércore érigens páuperem.
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Sit nomen Dómini benedíctum in sǽcula!
</div>
<div
  class="latin red hijo hijo_209"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_210" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Unum corpus multi sumus, omnes enim de uno pane participamur
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">10, 14-22</span>
  </p>
  <p>
    Caríssimi mihi, fúgite ab idolórum cultúra. Ut prudéntibus loquor; vos
    iudicáte, quod dico: Calix benedictiónis, cui benedícimus, nonne
    communicátio sánguinis Christi est? Et panis, quem frángimus, nonne
    communicátio córporis Christi est? Quóniam unus panis, unum corpus multi
    sumus, omnes enim de uno pane participámur. Vidéte Israel secúndum carnem:
    nonne, qui edunt hóstias, communicántes sunt altári?
  </p>
  <p>
    Quid ergo dico? Quod idolóthytum sit áliquid? Aut quod idólum sit áliquid?
    Sed, quæ ímmolant, dæmóniis ímmolant et non Deo; nolo autem vos
    communicántes fíeri dæmóniis. Non potéstis cálicem Dómini bíbere et cálicem
    dæmoniórum; non potéstis mensæ Dómini partícipes esse et mensæ dæmoniórum.
    An æmulámur Dóminum? Numquid fortióres illo sumus?
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_212" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 115, 12-13. 17-18 (: 17a)</span>
  </p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_214" ontouchend="cambialengua(this)">
  Quid retríbuam Dómino<br />pro ómnibus quæ retríbuit mihi?<br />Cálicem
  salutáris accípiam,<br />et nomen Dómini invocábo.
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_216" ontouchend="cambialengua(this)">
  Tibi sacrificábo hóstiam laudis,<br />et nomen Dómini invocábo.<br />Vota mea
  Dómino reddam<br />coram omni pópulo eius.
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_218" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 23</span>
  </p>
  <p class="PsalmAlleluiaVerse">
    Allelúia.<br />Si quis díligit me, sermónem meum servábit, dicit Dóminus,<br />et
    Pater meus díliget eum, et ad eum veniémus.<br />Allelúia.
  </p>
</div>
<div class="latin hijo hijo_219" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Quid vocatis me «Dómine, Dómine», et non facitis quæ dico?
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 43-49</span>
  </p>
</div>
<div class="latin hijo hijo_220" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_221" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non est arbor bona fáciens fructum malum, neque íterum arbor mala fáciens
    fructum bonum. Unaquǽque enim arbor de fructu suo cognóscitur; neque enim de
    spinis cólligunt ficus, neque de rubo vindémiant uvam. Bonus homo de bono
    thesáuro cordis profert bonum, et malus homo de malo profert malum: ex
    abundántia enim cordis os eius lóquitur.
  </p>
  <p>
    Quid autem vocátis me: «Dómine, Dómine», et non fácitis, quæ dico? Omnis,
    qui venit ad me et audit sermónes meos et facit eos, osténdam vobis cui
    símilis sit: símilis est hómini ædificánti domum, qui fodit in altum et
    pósuit fundaméntum supra petram; inundatióne autem facta, illísum est flumen
    dómui illi et non pótuit eam movére; bene enim ædificáta erat. Qui autem
    audívit et non fecit, símilis est hómini ædificánti domum suam supra terram
    sine fundaménto; in quam illísus est flúvius, et contínuo cécidit, et facta
    est ruína domus illíus magna».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Laus tibi, Christe.
</div>
