<div class="latin hijo hijo_1" ontouchend="cambialengua(this)">
  <p class="Summary">Dedi tibi cor sapiens et intellegens.</p>
  <p class="Areadingfrom">
    Léctio libri primi Regum<span class="alindcha">3, 11-14</span>
  </p>
  <p>In diébus illis:</p>
  <p>
    Dixit Deus Salomóni: «Quia postulásti verbum hoc et non petísti tibi dies
    multos nec divítias aut ánimam inimicórum tuórum, sed postulásti tibi
    sapiéntiam ad discernéndum iudícium, ecce feci tibi secúndum sermónes tuos
    et dedi tibi cor sápiens et intéllegens, in tantum ut nullus ante te símilis
    tui fúerit nec post te surrectúrus sit; sed et hæc, quæ non postulásti, dedi
    tibi, divítias scílicet et glóriam, ut nemo fúerit símilis tui in régibus
    cunctis diébus tuis. Si autem ambuláveris in viis meis et custodíeris
    præcépta mea et mandáta mea, sicut ambulávit David pater tuus, longos fáciam
    dies tuos».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_2" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_3" ontouchend="cambialengua(this)">
  <p class="Summary">Super salutem et speciem dilexi sapientiam.</p>
  <p class="Areadingfrom">
    Léctio libri Sapiéntiæ<span class="alindcha">7, 7-10. 15-16</span>
  </p>
  <p>
    Optávi, et datus est mihi sensus; et invocávi, et venit in me spíritus
    sapiéntiæ. Præpósui illam regnis et sédibus et divítias nihil esse duxi in
    comparatióne illíus; nec comparávi illi lápidem pretiósum, quóniam omne
    aurum in comparatióne illíus aréna est exígua, et tamquam lutum æstimábitur
    argéntum in conspéctu illíus.
  </p>
  <p>
    Super salútem et spéciem diléxi illam et propósui pro luce habére illam,
    quóniam inexstinguíbile est lumen illíus.
  </p>
  <p>
    Mihi autem det Deus dícere secúndum senténtiam et sentíre digna horum, quæ
    mihi data sunt, quóniam ipse sapiéntiæ dux est et sapiéntium emendátor; in
    manu enim illíus et nos et sermónes nostri et omnis sapiéntia et óperum
    sciéntia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_5" ontouchend="cambialengua(this)">
  <p class="Summary">Adimplebit illum spiritu sapientiæ et intellectus.</p>
  <p class="Areadingfrom">
    Léctio libri Ecclesiástici<span class="alindcha">15, 1-6</span>
  </p>
  <p>
    Qui timet Deum, fáciet hæc, et, qui cóntinens est legis, apprehéndet illam;
    et obviábit illi quasi mater honorificáta et quasi múlier a virginitáte
    suscípiet illum.
  </p>
  <p>
    Cibábit illum pane vitæ et intelléctus et aqua sapiéntiæ salutáris potábit
    illum, et firmábitur in illa et non flectétur et confídet in illam et non
    confundétur; et exaltábit illum præ próximis suis et in médio ecclésiæ
    apériet os eius et adimplébit illum spíritu sapiéntiæ et intelléctus et
    stola glóriæ véstiet illum; iucunditátem et exsultatiónem thesaurizábit
    super illum et nómine ætérno hereditábit illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_7" ontouchend="cambialengua(this)">
  <p class="Summary">Spiritu intelligentiæ replebitur.</p>
  <p class="Areadingfrom">
    Léctio libri Ecclesiástici<span class="alindcha">39, 8-14</span>
  </p>
  <p>
    Si Dóminus magnus volúerit, spíritu intellegéntiæ replébitur. Ipse tamquam
    imbres mittet elóquia sapiéntiæ suæ et in oratióne confitébitur Dómino. Et
    ipse díriget consílium et disciplínam et in abscónditis eius considerábit.
  </p>
  <p>
    Ipse palam fáciet disciplínam doctrínæ suæ et in lege testaménti Dómini
    gloriábitur. Collaudábunt multi sapiéntiam eius, et usque in sǽculum non
    delébitur. Non recédet memória eius, et nomen eius requirétur a generatióne
    in generatiónem; sapiéntiam eius enarrábunt gentes, et laudem eius
    enuntiábit ecclésia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_9" ontouchend="cambialengua(this)">
  <p class="Summary">Dominum eum et christum Deus fecit.</p>
  <p class="Areadingfrom">
    Léctio Actuum Apostolórum<span class="alindcha">2, 14a. 22-24. 32-36</span>
  </p>
  <p>
    [In die Pentecostes,] stans Petrus cum Undecim levávit vocem suam et locútus
    est: «Viri Israelítæ, audíte verba hæc: Iesum Nazarénum, virum approbátum a
    Deo apud vos virtútibus et prodígiis et signis, quæ fecit per illum Deus in
    médio vestri, sicut ipsi scitis, hunc definíto consílio et præsciéntia Dei
    tráditum per manum iniquórum affigéntes interemístis, quem Deus suscitávit,
    solútis dolóribus mortis, iuxta quod impossíbile erat téneri illum ab ea.
  </p>
  <p>
    Hunc Iesum resuscitávit Deus, cuius omnes nos testes sumus. Déxtera ígitur
    Dei exaltátus, et promissióne Spíritus Sancti accépta a Patre, effúdit hunc,
    quem vos vidétis et audítis.
  </p>
  <p>
    Non enim David ascéndit in cælos; dicit autem ipse: “Dixit Dóminus Dómino
    meo: Sede a dextris meis, donec ponam inimícos tuos scabéllum pedum tuórum
    .
  </p>
  <p>
    Certíssime ergo sciat omnis domus Israel quia et Dóminum eum et Christum
    Deus fecit, hunc Iesum, quem vos crucifixístis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_11" ontouchend="cambialengua(this)">
  <p class="Summary">Promissionem adimplevit Deus resuscitans Iesum.</p>
  <p class="Areadingfrom">
    Léctio Actuum Apostolórum<span class="alindcha">13, 26-33</span>
  </p>
  <p>
    In diébus illis: [Cum venísset Paulus Antiochíam Pisídiæ, dicébat in
    synagóga:]
  </p>
  <p>
    «Viri fratres, fílii géneris Abraham et qui in vobis timent Deum, nobis
    verbum salútis huius missum est.
  </p>
  <p>
    Qui enim habitábant Ierúsalem et príncipes eórum, hunc ignorántes et voces
    Prophetárum, quæ per omne sábbatum legúntur, iudicántes implevérunt; et
    nullam causam mortis inveniéntes petiérunt a Piláto, ut interficerétur;
    cumque consummássent ómnia, quæ de eo scripta erant, deponéntes eum de ligno
    posuérunt in monuménto.
  </p>
  <p>
    Deus vero suscitávit eum a mórtuis; qui visus est per dies multos his, qui
    simul ascénderant cum eo de Galilæa in Ierúsalem, qui nunc sunt testes eius
    ad plebem.
  </p>
  <p>
    Et nos vobis evangelizámus eam, quæ ad patres promíssio facta est, quóniam
    hanc Deus adimplévit fíliis eórum, nobis resúscitans Iesum, sicut et in
    Psalmo secúndo scriptum est: “Fílius meus es tu; ego hódie génui te”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_13" ontouchend="cambialengua(this)">
  <p class="ReadingGospelTitle">
    <span class="alindcha">Ps 18, 8. 9. 10. 11 (: 10b vel&nbsp;Io 6, 63c)</span>
  </p>
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.<br /><span
    class="red">vel: </span>Verba tua, Dómine Spíritus et vita sunt.
</div>
<div class="latin hijo hijo_15" ontouchend="cambialengua(this)">
  Lex Dómini immaculáta, refíciens ánimam,<br />testimónium Dómini fidéle,
  sapiéntiam præstans párvulis.
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.<br /><span
    class="red">vel: </span>Verba tua, Dómine Spíritus et vita sunt.
</div>
<div class="latin hijo hijo_17" ontouchend="cambialengua(this)">
  Iustítiæ Dómini rectæ, lætificántes corda,<br />præcéptum Dómini lúcidum,
  illúminans óculos.
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.<br /><span
    class="red">vel: </span>Verba tua, Dómine Spíritus et vita sunt.
</div>
<div class="latin hijo hijo_19" ontouchend="cambialengua(this)">
  Timor Dómini mundus, pérmanens in sǽculum sǽculi,<br />iudícia Dómini vera,
  iusta ómnia simul.
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.<br /><span
    class="red">vel: </span>Verba tua, Dómine Spíritus et vita sunt.
</div>
<div class="latin hijo hijo_21" ontouchend="cambialengua(this)">
  Desiderabília super aurum et lápidem pretiósum multum,<br />et dulcióra super
  mel et favum stillántem.
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.<br /><span
    class="red">vel: </span>Verba tua, Dómine Spíritus et vita sunt.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    <span class="alindcha">Ps 36, 3-4. 5-6. 30-31 (: 30a)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Os iusti meditábitur sapiéntiam.
</div>
<div class="latin hijo hijo_25" ontouchend="cambialengua(this)">
  Spera in Dómino et fac bonitátem,<br />et inhabitábis terram et pascéris in
  fide.<br />Delectáre in Dómino,<br />et dabit tibi petitiónes cordis tui.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Os iusti meditábitur sapiéntiam.
</div>
<div class="latin hijo hijo_27" ontouchend="cambialengua(this)">
  Commítte Dómino viam tuam et spera in eo,<br />et ipse fáciet;<br />et edúcet
  quasi lumen iustítiam tuam,<br />et iudícium tuum tamquam merídiem.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Os iusti meditábitur sapiéntiam.
</div>
<div class="latin hijo hijo_29" ontouchend="cambialengua(this)">
  Os iusti meditábitur sapiéntiam,<br />et lingua eius loquétur iudícium;<br />lex
  Dei eius in corde ipsíus,<br />et non vacillábunt gressus eius.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Os iusti meditábitur sapiéntiam.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">
    <span class="alindcha">Ps 118, 9. 10. 11. 12. 13. 14 (: 12b)</span>
  </p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_33" ontouchend="cambialengua(this)">
  In quo mundábit adulescéntior viam suam?<br />In custodiéndo sermónes tuos.
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_35" ontouchend="cambialengua(this)">
  In toto corde meo exquisívi te,<br />ne erráre me fácias a præcéptis tuis.
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_37" ontouchend="cambialengua(this)">
  In corde meo abscóndi elóquia tua,<br />ut non peccem tibi.
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_39" ontouchend="cambialengua(this)">
  Benedíctus es, Dómine;<br />doce me iustificatiónes tuas.
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_41" ontouchend="cambialengua(this)">
  In lábiis meis<br />numerávi ómnia iudícia oris tui.
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_43" ontouchend="cambialengua(this)">
  In via testimoniórum tuórum delectátus sum<br />sicut in ómnibus divítiis.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Doce me, Dómine, iustificatiónes tuas.
</div>
<div class="latin hijo hijo_45" ontouchend="cambialengua(this)">
  <p class="Summary">
    Placuit Deo per stultitiam prædicationis salvos facere credentes.
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 18-25</span>
  </p>
  <p>Fratres:</p>
  <p>
    Verbum crucis pereúntibus quidem stultítia est; his autem, qui salvi fiunt,
    id est nobis, virtus Dei est.
  </p>
  <p>
    Scriptum est enim: «Perdam sapiéntiam sapiéntium et prudéntiam prudéntium
    reprobábo». Ubi sápiens? Ubi scriba? Ubi conquisítor huius sǽculi? Nonne
    stultam fecit Deus sapiéntiam huius mundi?
  </p>
  <p>
    Nam quia in Dei sapiéntia non cognóvit mundus per sapiéntiam Deum, plácuit
    Deo per stultítiam prædicatiónis salvos fácere credéntes.
  </p>
  <p>
    Quóniam et Iudæi signa petunt, et Græci sapiéntiam quærunt, nos autem
    prædicámus Christum crucifíxum, Iudæis quidem scándalum, géntibus autem
    stultítiam; ipsis autem vocátis, Iudæis atque Græcis, Christum Dei virtútem
    et Dei sapiéntiam; quia quod stultum est Dei, sapiéntius est homínibus, et,
    quod infírmum est Dei, fórtius est homínibus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_47" ontouchend="cambialengua(this)">
  <p class="Summary">Loquimur Dei sapientiam in mysterio.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 1-10a</span>
  </p>
  <p>
    Ego, cum veníssem ad vos, fratres, veni non per sublimitátem sermónis aut
    sapiéntiæ annúntians vobis mystérium Dei.
  </p>
  <p>
    Non enim iudicávi scire me áliquid inter vos nisi Iesum Christum et hunc
    crucifíxum. Et ego in infirmitáte et timóre et tremóre multo fui apud vos,
    et sermo meus et prædicátio mea non in persuasibílibus sapiéntiæ verbis sed
    in ostensióne Spíritus et virtútis, ut fides vestra non sit in sapiéntia
    hóminum sed in virtúte Dei.
  </p>
  <p>
    Sapiéntiam autem lóquimur inter perféctos, sapiéntiam vero non huius sǽculi
    neque príncipum huius sǽculi, qui destruúntur, sed lóquimur Dei sapiéntiam
    in mystério, quæ abscóndita est, quam prædestinávit Deus ante sǽcula in
    glóriam nostram, quam nemo príncipum huius sǽculi cognóvit; si enim
    cognovíssent, numquam Dóminum glóriæ crucifixíssent. Sed sicut scriptum est:
    «Quod óculus non vidit, nec auris audívit, nec in cor hóminis ascéndit, quæ
    præparávit Deus his, qui díligunt illum». Nobis autem revelávit Deus per
    Spíritum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_49" ontouchend="cambialengua(this)">
  <p class="Summary">Nos autem sensum Christi habemus.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 10b-16</span>
  </p>
  <p>Fratres:</p>
  <p>
    Spíritus ómnia scrutátur, étiam profúnda Dei. Quis enim scit hóminum, quæ
    sint hóminis, nisi spíritus hóminis, qui in ipso est? Ita et, quæ Dei sunt,
    nemo cognóvit nisi Spíritus Dei. Nos autem non spíritum mundi accépimus, sed
    Spíritum, qui ex Deo est, ut sciámus, quæ a Deo donáta sunt nobis; quæ et
    lóquimur non in doctis humánæ sapiéntiæ sed in doctis Spíritus verbis,
    spiritálibus spiritália comparántes.
  </p>
  <p>
    Animális autem homo non pércipit, quæ sunt Spíritus Dei, stultítia enim sunt
    illi, et non potest intellégere, quia spiritáliter examinántur; spiritális
    autem iúdicat ómnia, et ipse a némine iudicátur. Quis enim cognóvit sensum
    Dómini, qui ínstruat eum? Nos autem sensum Christi habémus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_51" ontouchend="cambialengua(this)">
  <p class="Summary">Gentibus evangelizare investigabiles divitias Christi.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">3, 8-12</span>
  </p>
  <p>Fratres:</p>
  <p>
    Mihi ómnium sanctórum mínimo data est grátia hæc: géntibus evangelizáre
    investigábiles divítias Christi et illumináre omnes, quæ sit dispensátio
    mystérii abscónditi a sǽculis in Deo, qui ómnia creávit, ut innotéscat nunc
    principátibus et potestátibus in cæléstibus per Ecclésiam multifórmis
    sapiéntia Dei, secúndum propósitum sæculórum, quod fecit in Christo Iesu
    Dómino nostro, in quo habémus fidúciam et accéssum in confidéntia per fidem
    eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_53" ontouchend="cambialengua(this)">
  <p class="Summary">Ipse dedit quosdam apostolos, alios vero Evangelistas.</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">4, 1-7. 11-13</span>
  </p>
  <p>Fratres:</p>
  <p>
    Obsecro vos ego, vinctus in Dómino, ut digne ambulétis vocatióne, qua vocáti
    estis, cum omni humilitáte et mansuetúdine, cum longanimitáte, supportántes
    ínvicem in caritáte, sollíciti serváre unitátem spíritus in vínculo pacis;
    unum corpus et unus Spíritus, sicut et vocáti estis in una spe vocatiónis
    vestræ; unus Dóminus, una fides, unum baptísma; unus Deus et Pater ómnium,
    qui super omnes et per ómnia et in ómnibus.
  </p>
  <p>
    Unicuíque autem nostrum data est grátia secúndum mensúram donatiónis
    Christi. Et ipse dedit quosdam quidem apóstolos, quosdam autem prophétas,
    álios vero evangelístas, álios autem pastóres et doctóres ad instructiónem
    sanctórum in opus ministérii, in ædificatiónem córporis Christi, donec
    occurrámus omnes in unitátem fídei et agnitiónis Fílii Dei, in virum
    perféctum, in mensúram ætátis plenitúdinis Christi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_55" ontouchend="cambialengua(this)">
  <p class="Summary">Bonum depositum custodi per Spiritum Sanctum.</p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">1, 13-14; 2, 1-3</span>
  </p>
  <p>Caríssime:</p>
  <p>
    Formam habe sanórum verbórum, quæ a me audísti, in fide et dilectióne, quæ
    sunt in Christo Iesu; bonum depósitum custódi per Spíritum Sanctum, qui
    hábitat in nobis.
  </p>
  <p>
    Tu ergo, fili mi, confortáre in grátia, quæ est in Christo Iesu; et quæ
    audísti a me per multos testes, hæc comménda fidélibus homínibus, qui idónei
    erunt et álios docére. Collabóra sicut bonus miles Christi Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_57" ontouchend="cambialengua(this)">
  <p class="Summary">Opus fac Evangelistæ, ministerium tuum imple.</p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">4, 1-5</span>
  </p>
  <p>Caríssime:</p>
  <p>
    Testíficor coram Deo et Christo Iesu, qui iudicatúrus est vivos ac mórtuos,
    per advéntum ipsíus et regnum eius: prædica verbum, insta opportúne,
    importúne, árgue, íncrepa, óbsecra in omni longanimitáte et doctrína. Erit
    enim tempus, cum sanam doctrínam non sustinébunt, sed ad sua desidéria
    coacervábunt sibi magístros pruriéntes áuribus, et a veritáte quidem audítum
    avértent, ad fábulas autem converténtur. Tu vero vígila in ómnibus, labóra,
    opus fac evangelístæ, ministérium tuum imple.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_59" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 5, 16</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Sic
    lúceat lux vestra coram homínibus,<br />ut vídeant vestra bona ópera et
    gloríficent Patrem vestrum.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_60" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 23, 9b. 10b</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Unus est Pater vester, cæléstis;<br />et Magíster vester unus est,
    Christus.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_61" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Io 6, 63c. 68c</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Verba tua, Dómine, Spíritus et vita sunt;<br />verba vitæ ætérnæ
    habes.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_62" ontouchend="cambialengua(this)">
  <p class="PsalmAlleluiaTitle">
    <span class="alindcha">Io 15, 5</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Ego
    sum vitis, vos pálmites, dicit Dóminus;<br />qui manet in me, et ego in eo,
    hic fert fructum multum.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_63" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Act 16, 14b</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Aperi, Dómine, cor nostrum,<br />ut intendámus verbis Fílii tui.<br />&nbsp;<span
      class="red">(</span>Allelúia.<span class="red">)</span>
  </p>
</div>
<div class="latin hijo hijo_64" ontouchend="cambialengua(this)">
  <p class="PsalmAlleluiaTitle">
    <span class="alindcha">1 Cor 1, 18</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Verbum crucis pereúntibus quidem stultítia est;<br />his autem qui
    salve fiunt, virtus Dei est.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_65" ontouchend="cambialengua(this)">
  <p class="PsalmAlleluiaTitle">
    <span class="alindcha">1 Cor 2, 7</span>
  </p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Lóquimur Dei sapiéntiam in mystério,<br />quam prædestinávit Deus
    ante sǽcula<br />in glóriam nostram.<br />&nbsp;<span class="red">(</span>Allelúia.<span class="red">)</span>
  </p>
</div>
<div class="latin hijo hijo_66" ontouchend="cambialengua(this)">
  <p class="PsalmAlleluiaTitle"><span class="alindcha"></span></p>
  <p class="PsalmAlleluiaVerse">
    &nbsp;<span class="red">(</span>Allelúia.<span class="red">)</span><br />Semen est verbum Dei, sator autem Christus;<br />omnis qui ínvenit
    eum, manébit in ætérnum.<br />&nbsp;<span class="red">(</span>Allelúia.<span
      class="red">)</span>
  </p>
</div>
<div class="latin hijo hijo_67" ontouchend="cambialengua(this)">
  <p class="Summary">Vos estis lux mundi.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 13-19</span>
  </p>
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_69" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vos estis sal terræ; quod si sal evanúerit, in quo saliétur? Ad níhilum
    valet ultra, nisi ut mittátur foras et conculcétur ab homínibus. Vos estis
    lux mundi. Non potest cívitas abscóndi supra montem pósita; neque accéndunt
    lucérnam et ponunt eam sub módio, sed super candelábrum, ut lúceat ómnibus,
    qui in domo sunt. Sic lúceat lux vestra coram homínibus, ut vídeant vestra
    bona ópera et gloríficent Patrem vestrum, qui in cælis est. Nolíte putáre
    quóniam veni sólvere Legem aut Prophétas; non veni sólvere, sed adimplére.
    Amen quippe dico vobis: Donec tránseat cælum et terra, ióta unum aut unus
    apex non præteríbit a Lege, donec ómnia fiant. Qui ergo sólverit unum de
    mandátis istis mínimis et docúerit sic hómines, mínimus vocábitur in regno
    cælórum; qui autem fécerit et docúerit, hic magnus vocábitur in regno
    cælórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_71" ontouchend="cambialengua(this)">
  <p class="Summary">Erat Iesus docens eos sicut potestatem habens.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">7, 21-29</span>
  </p>
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_73" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non omnis, qui dicit mihi: “Dómine, Dómine”, intrábit in regnum cælórum,
    sed qui facit voluntátem Patris mei, qui in cælis est. Multi dicent mihi in
    illa die: “Dómine, Dómine, nonne in tuo nómine prophetávimus, et in tuo
    nómine dæmónia eiécimus, et in tuo nómine virtútes multas fécimus?”. Et tunc
    confitébor illis: Numquam novi vos; discédite a me, qui operámini
    iniquitátem.
  </p>
  <p>
    Omnis ergo, qui audit verba mea hæc et facit ea, assimilábitur viro
    sapiénti, qui ædificávit domum suam supra petram. Et descéndit plúvia, et
    venérunt flúmina, et flavérunt venti et irruérunt in domum illam, et non
    cécidit; fundáta enim erat supra petram.
  </p>
  <p>
    Et omnis, qui audit verba mea hæc et non facit ea, símilis erit viro stulto,
    qui ædificávit domum suam supra arénam. Et descéndit plúvia, et venérunt
    flúmina, et flavérunt venti et irruérunt in domum illam, et cécidit, et fuit
    ruína eius magna».
  </p>
  <p>
    Et factum est, cum consummásset Iesus verba hæc, admirabántur turbæ super
    doctrínam eius; erat enim docens eos sicut potestátem habens, et non sicut
    scribæ eórum et pharisæi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_75" ontouchend="cambialengua(this)">
  <p class="Summary">Nova et vetera.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">13, 47-52</span>
  </p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_77" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    «Símile est regnum cælórum sagénæ missæ in mare et ex omni génere
    congregánti; quam, cum impléta esset, educéntes secus litus et sedéntes
    collegérunt bonos in vasa, malos autem foras misérunt. Sic erit in
    consummatióne sǽculi: exíbunt ángeli et separábunt malos de médio iustórum
    et mittent eos in camínum ignis; ibi erit fletus et stridor déntium.
  </p>
  <p>Intellexístis hæc ómnia?».</p>
  <p>Dicunt ei: «Etiam».</p>
  <p>
    Ait autem illis: «Ideo omnis scriba doctus in regno cælórum símilis est
    hómini patri famílias, qui profert de thesáuro suo nova et vétera».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_79" ontouchend="cambialengua(this)">
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">23, 8-12</span>
  </p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_81" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    Vos nolíte vocári Rabbi; unus enim est Magíster vester, omnes autem vos
    fratres estis. Et Patrem nolíte vocáre vobis super terram, unus enim est
    Pater vester, cæléstis. Nec vocémini Magístri, quia Magíster vester unus
    est, Christus.
  </p>
  <p>
    Qui maior est vestrum, erit miníster vester. Qui autem se exaltáverit,
    humiliábitur; et, qui se humiliáverit, exaltábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_83" ontouchend="cambialengua(this)">
  <p class="Summary">Exiit seminans ad seminandum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 1-10. 13-20</span>
  </p>
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_85" ontouchend="cambialengua(this)">
  <p>In illo témpore:</p>
  <p>
    Iterum cœpit Iesus docére ad mare. Et congregátur ad eum turba plúrima, ita
    ut in navem ascéndens sedéret in mari, et omnis turba circa mare super
    terram erant. Et docébat eos in parábolis multa et dicébat illis in doctrína
    sua:
  </p>
  <p>
    «Audite. Ecce éxiit séminans ad seminándum. Et factum est, dum séminat,
    áliud cécidit circa viam, et venérunt vólucres et comedérunt illud. Aliud
    cécidit super petrósa, ubi non habébat terram multam, et statim exórtum est,
    quóniam non habébat altitúdinem terræ; et quando exórtus est sol, exæstuávit
    et, eo quod non habéret radícem, exáruit. Et áliud cécidit in spinas, et
    ascendérunt spinæ et suffocavérunt illud, et fructum non dedit. Et ália
    cecidérunt in terram bonam et dabant fructum: ascendébant et crescébant et
    afferébant unum trigínta et unum sexagínta et unum centum».
  </p>
  <p>Et dicébat: «Qui habet aures audiéndi, áudiat».</p>
  <p>
    Et cum esset singuláris, interrogavérunt eum hi, qui circa eum erant cum
    Duódecim, parábolas.
  </p>
  <p>
    Et ait illis: «Nescítis parábolam hanc, et quómodo omnes parábolas
    cognoscétis? Qui séminat, verbum séminat. Hi autem sunt, qui circa viam, ubi
    seminátur verbum: et cum audíerint, conféstim venit Sátanas et aufert
    verbum, quod seminátum est in eos. Et hi sunt, qui super petrósa seminántur:
    qui cum audíerint verbum, statim cum gáudio accípiunt illud et non habent
    radícem in se, sed temporáles sunt; deínde orta tribulatióne vel
    persecutióne propter verbum, conféstim scandalizántur. Et álii sunt, qui in
    spinis seminántur: hi sunt, qui verbum audiérunt, et ærúmnæ sǽculi et
    decéptio divitiárum et circa réliqua concupiscéntiæ introeúntes súffocant
    verbum, et sine fructu effícitur. Et hi sunt, qui super terram bonam
    semináti sunt: qui áudiunt verbum et suscípiunt et fructíficant unum
    trigínta et unum sexagínta et unum centum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_86" ontouchend="cambialengua(this)">
  <p class="Summary">Exiit seminans ad seminandum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 1-9</span>
  </p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_88" ontouchend="cambialengua(this)">
  <p>In illo témpore:</p>
  <p>
    Iterum cœpit Iesus docére ad mare. Et congregátur ad eum turba plúrima, ita
    ut in navem ascéndens sedéret in mari, et omnis turba circa mare super
    terram erant. Et docébat eos in parábolis multa et dicébat illis in doctrína
    sua:
  </p>
  <p>
    «Audite. Ecce éxiit séminans ad seminándum. Et factum est, dum séminat,
    áliud cécidit circa viam, et venérunt vólucres et comedérunt illud. Aliud
    cécidit super petrósa, ubi non habébat terram multam, et statim exórtum est,
    quóniam non habébat altitúdinem terræ; et quando exórtus est sol, exæstuávit
    et, eo quod non habéret radícem, exáruit. Et áliud cécidit in spinas, et
    ascendérunt spinæ et suffocavérunt illud, et fructum non dedit. Et ália
    cecidérunt in terram bonam et dabant fructum: ascendébant et crescébant et
    afferébant unum trigínta et unum sexagínta et unum centum».
  </p>
  <p>Et dicébat: «Qui habet aures audiéndi, áudiat».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_90" ontouchend="cambialengua(this)">
  <p class="Summary">Ex abundantia cordis os loquitur.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 43-45</span>
  </p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_92" ontouchend="cambialengua(this)">
  <p>In illo témpore: Dicébat Iesus discípulis suis:</p>
  <p>
    «Non est arbor bona fáciens fructum malum, neque íterum arbor mala fáciens
    fructum bonum. Unaquæque enim arbor de fructu suo cognóscitur; neque enim de
    spinis cólligunt ficus, neque de rubo vindémiant uvam.
  </p>
  <p>
    Bonus homo de bono thesáuro cordis profert bonum, et malus homo de malo
    profert malum: ex abundántia enim cordis os eius lóquitur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Laus tibi, Christe.
</div>
