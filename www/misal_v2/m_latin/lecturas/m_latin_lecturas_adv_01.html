<div class="latin hijo hijo_1" ontouchend="cambialengua(this)">
  <h2>DOMINICA I ADVENTUS</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Congregat Dóminus omnes nationes in pacem æternam Regni Dei.
  </p>
  <p class="Areadingfrom">
    Léctio libri Isaíæ prophétæ<span class="alindcha">2, 1-5</span>
  </p>
  <p>Verbum, quod vidit Isaías fílius Amos super Iudam et Ierúsalem.</p>
  <p>
    Et erit in novíssimis diébus præparátus mons domus Dómini in vértice
    móntium, et elevábitur super colles; et fluent ad eum omnes gentes. Et ibunt
    pópuli multi et dicent: «Veníte, et ascendámus ad montem Dómini, ad domum
    Dei Iacob, ut dóceat nos vias suas, et ambulémus in sémitis eius»; quia de
    Sion exíbit lex, et verbum Dómini de Ierúsalem.
  </p>
  <p>
    Et iudicábit gentes et árguet pópulos multos; et conflábunt gládios suos in
    vómeres et lánceas suas in falces; non levábit gens contra gentem gládium,
    nec exercebúntur ultra ad prœlium.
  </p>
  <p>Domus Iacob, veníte, et ambulémus in lúmine Dómini.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 121, 1-2. 4-5. 6-7. 8-9 (: cf. 1)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_6" ontouchend="cambialengua(this)">
  Lætátus sum in eo, quod dixérunt mihi:<br />«In domum Dómini íbimus».<br />Stantes
  iam sunt pedes nostri<br />in portis tuis, Ierúsalem.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_8" ontouchend="cambialengua(this)">
  Illuc enim ascendérunt tribus, tribus Dómini,<br />testimónium Israel, ad
  confiténdum nómini Dómini.<br />Quia illic sedérunt sedes ad iudícium,<br />sedes
  domus David.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_10" ontouchend="cambialengua(this)">
  Rogáte, quæ ad pacem sunt Ierúsalem,<br />secúri sint diligéntes te.<br />Fiat
  pax in muris tuis,<br />et secúritas in túrribus tuis.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_12" ontouchend="cambialengua(this)">
  Propter fratres meos et próximos meos<br />loquar: «Pax in te!».<br />Propter
  domum Dómini Dei nostri<br />exquíram bona tibi.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Propior est nobis salus.</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">13, 11-14a</span>
  </p>
  <p>Fratres:</p>
  <p>
    Sciéntes tempus, quia hora est iam vos de somno súrgere; nunc enim própior
    est nobis salus quam cum credídimus.
  </p>
  <p>
    Nox procéssit, dies autem appropiávit. Abiciámus ergo ópera tenebrárum et
    induámur arma lucis. Sicut in die honéste ambulémus: non in comissatiónibus
    et ebrietátibus, non in cubílibus et impudicítiis, non in contentióne et
    æmulatióne; sed indúite Dóminum Iesum Christum et carnis curam ne fecéritis
    in concupiscéntiis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 84, 8</span>
  </p>
  <p class="PsalmAlleluiaVerse">
    Allelúia.<br />Osténde nobis, Dómine, misericórdiam tuam,<br />et salutáre
    tuum da nobis.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vigilate ut sitis parati.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">24, 37-44</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Sicut dies Noe, ita erit advéntus Fílii hóminis. Sicut enim erant in diébus
    ante dilúvium comedéntes et bibéntes, nubéntes et nuptum tradéntes, usque ad
    eum diem, quo introívit in arcam Noe, et non cognovérunt, donec venit
    dilúvium et tulit omnes, ita erit et advéntus Fílii hóminis. Tunc duo erunt
    in agro: unus assúmitur, et unus relínquitur; duæ moléntes in mola: una
    assúmitur, et una relínquitur.
  </p>
  <p>
    Vigiláte ergo, quia nescítis qua die Dóminus vester ventúrus sit. Illud
    autem scitóte quóniam si sciret pater famílias qua hora fur ventúrus esset,
    vigiláret útique et non síneret pérfodi domum suam. Ideo et vos estóte
    paráti, quia, qua nescítis hora, Fílius hóminis ventúrus est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Utinam dirumperes cælos et descenderes!</p>
  <p class="Areadingfrom">
    Léctio libri Isaíæ prophétæ<span class="alindcha">63, 16b-17. 19b; 64, 2b-7</span>
  </p>
  <p>
    Tu, Dómine, pater noster, redémptor noster: a sæculo nomen tuum. Quare
    erráre nos fecísti, Dómine, de viis tuis, indurásti cor nostrum, ne
    timerémus te? Convértere propter servos tuos, tribus hereditátis tuæ.
  </p>
  <p>Utinam dirúmperes cælos et descénderes! A fácie tua montes deflúerent.</p>
  <p>
    Descendísti, et a fácie tua montes defluxérunt. A sæculo non audiérunt,
    neque aures percepérunt; óculus non vidit Deum, absque te, qui operarétur
    pro sperántibus in eum. Occúrris lætánti, faciénti iustítiam et his, qui in
    viis tuis recordántur tui.
  </p>
  <p>
    Ecce tu irátus es, et peccávimus; in ipsis a sæculo nos salvábimur. Et facti
    sumus ut immúndus omnes nos, et quasi pannus inquinátus univérsæ iustítiæ
    nostræ; et marcúimus quasi fólium univérsi, et iniquitátes nostræ quasi
    ventus abstulérunt nos.
  </p>
  <p>
    Non est qui ínvocet nomen tuum, qui consúrgat et adhæreat tibi, quia
    abscondísti fáciem tuam a nobis et dissolvísti nos in manu iniquitátis
    nostræ. Et nunc, Dómine, pater noster es tu, nos vero lutum; et fictor
    noster tu, et ópera mánuum tuárum omnes nos.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 79, 2ac et 3bc. 15-16. 18-19 (: 4)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_25" ontouchend="cambialengua(this)">
  Qui pascis Israel, inténde.<br />Qui sedes super Chérubim, effúlge.<br />Excita
  poténtiam tuam et veni,<br />ut salvos fácias nos.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_27" ontouchend="cambialengua(this)">
  Deus virtútum, convértere;<br />réspice de cælo et vide, et vísita víneam
  istam.<br />Et prótege eam quam plantávit déxtera tua,<br />et super fílium
  hóminis quem confirmásti tibi.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_29" ontouchend="cambialengua(this)">
  Fiat manus tua super virum déxteræ tuæ,<br />super fílium hóminis quem
  confirmásti tibi.<br />Et non discedémus a te, vivificábis nos,<br />et nomen
  tuum invocábimus.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Revelationem expectamus Domini nostri Iesu Christi.</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 3-9</span>
  </p>
  <p>Fratres:</p>
  <p>Grátia vobis et pax a Deo Patre nostro et Dómino Iesu Christo.</p>
  <p>
    Grátias ago Deo meo semper pro vobis in grátia Dei, quæ data est vobis in
    Christo Iesu, quia in ómnibus dívites facti estis in illo, in omni verbo et
    in omni sciéntia, sicut testimónium Christi confirmátum est in vobis, ita ut
    nihil vobis desit in ulla donatióne, exspectántibus revelatiónem Dómini
    nostri Iesu Christi; qui et confirmábit vos usque ad finem sine crímine in
    die Dómini nostri Iesu Christi. Fidélis Deus, per quem vocáti estis in
    communiónem Fílii eius Iesu Christi Dómini nostri.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 84, 8</span>
  </p>
  <p class="PsalmAlleluiaVerse">
    Allelúia.<br />Osténde nobis, Dómine, misericórdiam tuam,<br />et salutáre
    tuum da nobis.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vigilate: nescitis enim quando dóminus domus veniat.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">13, 33-37</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Vidéte, vigiláte; nescítis enim, quando tempus sit. Sicut homo, qui péregre
    proféctus relíquit domum suam et dedit servis suis potestátem, unicuíque
    opus suum, ianitóri quoque præcépit, ut vigiláret.
  </p>
  <p>
    Vigiláte ergo; nescítis enim quando dóminus domus véniat, sero an média
    nocte an galli cantu an mane; ne, cum vénerit repénte, invéniat vos
    dormiéntes.
  </p>
  <p>Quod autem vobis dico, ómnibus dico: Vigiláte!».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Germinare faciam David germen iustitiæ.</p>
  <p class="Areadingfrom">
    Léctio libri Ieremíæ prophétæ<span class="alindcha">33, 14-16</span>
  </p>
  <p>
    «Ecce dies véniunt, dicit Dóminus, et suscitábo verbum bonum, quod locútus
    sum ad domum Israel et ad domum Iudæ.
  </p>
  <p>
    In diébus illis et in témpore illo germináre fáciam David germen iustítiæ,
    et fáciet iudícium et iustítiam in terra. In diébus illis salvábitur Iuda,
    et Ierúsalem habitábit confidénter; et hoc est nomen, quod vocábit eam:
    Dóminus iustítia nostra».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 24, 4-5ab. 8-9. 10 et 14 (: 1b)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_42" ontouchend="cambialengua(this)">
  Vias tuas, Dómine, demónstra mihi,<br />et sémitas tuas édoce me.<br />Dírige
  me in veritáte tua et doce me,<br />quia tu es Deus salútis meæ.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_44" ontouchend="cambialengua(this)">
  Dulcis et rectus Dóminus,<br />propter hoc peccatóres viam docébit;<br />díriget
  mansuétos in iudício,<br />docébit mites vias suas.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_46" ontouchend="cambialengua(this)">
  Univérsæ viæ Dómini misericórdia et véritas<br />custodiéntibus testaméntum
  eius et testimónia eius.<br />Familiáriter aget Dóminus cum timéntibus eum,<br />ut
  testaméntum suum maniféstet illis.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Confirmet Dóminus corda vestra in adventu Christi.</p>
  <p class="Areadingfrom">
    Léctio Epístolæ primæ beáti Pauli apóstoli ad Thessalonicénses<span
      class="alindcha">3, 12 — 4, 2</span>
  </p>
  <p>Fratres:</p>
  <p>
    Dóminus abundáre et superabundáre fáciat caritáte in ínvicem et in omnes,
    quemádmodum et nos in vos; ad confirmánda corda vestra sine queréla in
    sanctitáte ante Deum et Patrem nostrum, in advéntu Dómini nostri Iesu cum
    ómnibus sanctis eius. Amen.
  </p>
  <p>
    De cétero ergo, fratres, rogámus vos et obsecrámus in Dómino Iesu, ut —
    ​quemádmodum accepístis a nobis quómodo vos opórteat ambuláre et placére
    Deo, sicut et ambulátis — ​ut abundétis magis. Scitis enim, quæ præcépta
    dedérimus vobis per Dóminum Iesum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 84, 8</span>
  </p>
  <p class="PsalmAlleluiaVerse">
    Allelúia.<br />Osténde nobis, Dómine, misericórdiam tuam,<br />et salutáre
    tuum da nobis.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Appropinquat redemptio vestra.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">21, 25-28. 34-36</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Erunt signa in sole et luna et stellis, et super terram pressúra géntium
    præ confusióne sónitus maris et flúctuum, arescéntibus homínibus præ timóre
    et exspectatióne eórum, quæ supervénient orbi, nam virtútes cælórum
    movebúntur.
  </p>
  <p>
    Et tunc vidébunt Fílium hóminis veniéntem in nube cum potestáte et glória
    magna. His autem fíeri incipiéntibus, respícite et leváte cápita vestra,
    quóniam appropínquat redémptio vestra.
  </p>
  <p>
    Atténdite autem vobis, ne forte gravéntur corda vestra in crápula et
    ebrietáte et curis huius vitæ, et supervéniat in vos repentína dies illa;
    tamquam láqueus enim supervéniet in omnes, qui sedent super fáciem omnis
    terræ. Vigiláte ítaque omni témpore orántes, ut possítis fúgere ista ómnia,
    quæ futúra sunt, et stare ante Fílium hóminis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_55" ontouchend="cambialengua(this)">
  <h2>Tempus Adventus<br />Hebdomada I<br />Feria secunda</h2>
</div>
<div class="latin hijo hijo_56" ontouchend="cambialengua(this)">
  Ad libitum, quando anno A Isaíæ 2,1-5 in dominica prima Adventus legitur:
</div>
<div class="latin hijo hijo_57" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Erit exsultatio his qui salvati fuerint.</p>
  <p class="Areadingfrom">
    Léctio libri Isaíæ prophétæ<span class="alindcha">4, 2-6</span>
  </p>
  <p>
    In die illa erit germen Dómini in splendórem et glóriam, et fructus terræ
    sublímis et exsultátio his, qui salváti fúerint de Israel. Et erit: omnis,
    qui relíctus fúerit in Sion, et resíduus in Ierúsalem, sanctus vocábitur,
    omnis, qui scriptus est ad vitam in Ierúsalem.
  </p>
  <p>
    Cum ablúerit Dóminus sordem filiárum Sion et sánguinem Ierúsalem láverit de
    médio eius spíritu iudícii et spíritu ardóris, et creábit Dóminus super
    omnem locum montis Sion et super cœtum eius nubem per diem et fumum et
    splendórem ignis flammántis in nocte: super omnem enim glóriam protéctio, et
    tabernáculum erit in umbráculum diéi ab æstu et in securitátem et
    absconsiónem a túrbine et a plúvia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  Ad libitum, quando anno A Isaíæ 2,1-5 in dominica prima Adventus legitur.
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Congregat Dóminus omnes nationes in pacem æternam Regni Dei.
  </p>
  <p class="Areadingfrom">
    Léctio libri Isaíæ prophétæ<span class="alindcha">2, 1-5</span>
  </p>
  <p>Verbum, quod vidit Isaías fílius Amos super Iudam et Ierúsalem.</p>
  <p>
    Et erit in novíssimis diébus præparátus mons domus Dómini in vértice
    móntium, et elevábitur super colles; et fluent ad eum omnes gentes. Et ibunt
    pópuli multi et dicent: «Veníte, et ascendámus ad montem Dómini, ad domum
    Dei Iacob, ut dóceat nos vias suas, et ambulémus in sémitis eius»; quia de
    Sion exíbit lex, et verbum Dómini de Ierúsalem.
  </p>
  <p>
    Et iudicábit gentes et árguet pópulos multos; et conflábunt gládios suos in
    vómeres et lánceas suas in falces; non levábit gens contra gentem gládium,
    nec exercebúntur ultra ad prœlium.
  </p>
  <p>Domus Iacob, veníte, et ambulémus in lúmine Dómini.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 121, 1-2. 3-4a. 4b-5. 6-7. 8-9. (: cf. 1)</span>
  </p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_63" ontouchend="cambialengua(this)">
  Lætátus sum in eo, quod dixérunt mihi:<br />«In domum Dómini íbimus».<br />Stantes
  iam sunt pedes nostri<br />in portis tuis, Ierúsalem.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_65" ontouchend="cambialengua(this)">
  Ierúsalem, quæ ædificáta est ut cívitas<br />sibi compácta in idípsum.<br />Illuc
  enim ascendérunt tribus, tribus Dómini.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_67" ontouchend="cambialengua(this)">
  Testimónium Israel, ad confiténdum nómini Dómini.<br />Quia illic sedérunt
  sedes ad iudícium,<br />sedes domus David.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_69" ontouchend="cambialengua(this)">
  Rogáte, quæ ad pacem sunt Ierúsalem,<br />secúri sint diligéntes te.<br />Fiat
  pax in muris tuis,<br />et secúritas in túrribus tuis.<br />
</div>
<div class="latin hijo hijo_70" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_71" ontouchend="cambialengua(this)">
  Propter fratres meos et próximos meos<br />loquar: «Pax in te!».<br />Propter
  domum Dómini Dei nostri<br />exquíram bona tibi.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 121, 1-2. 3-4a. 8-9. (: cf. 1)</span>
  </p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_75" ontouchend="cambialengua(this)">
  Lætátus sum in eo, quod dixérunt mihi:<br />«In domum Dómini íbimus».<br />Stantes
  iam sunt pedes nostri<br />in portis tuis, Ierúsalem.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_77" ontouchend="cambialengua(this)">
  Ierúsalem, quæ ædificáta est ut cívitas<br />sibi compácta in idípsum.<br />Illuc
  enim ascendérunt tribus, tribus Dómini.
</div>
<div class="latin hijo hijo_78" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_79" ontouchend="cambialengua(this)">
  Propter fratres meos et próximos meos<br />loquar: «Pax in te!».<br />Propter
  domum Dómini Dei nostri<br />exquíram bona tibi.
</div>
<div class="latin hijo hijo_80" ontouchend="cambialengua(this)">
  <span class="red">R/. </span>In domum Dómini lætántes íbimus.
</div>
<div class="latin hijo hijo_81" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Ps 79, 4</span>
  </p>
  <p class="PsalmAlleluiaVerse">
    Allelúia.<br />Veni ad liberándum nos, Dómine Deus noster;<br />osténde
    fáciem tuam, et salvi érimus.<br />Allelúia.
  </p>
</div>
<div class="latin hijo hijo_82" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Multi ab oriente et occidente venient in regnum cælorum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">8, 5-11</span>
  </p>
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_84" ontouchend="cambialengua(this)">
  <p>In illo témpore:</p>
  <p>
    Cum introísset Iesus Caphárnaum, accéssit ad eum centúrio rogans eum et
    dicens: «Dómine, puer meus iacet in domo paralýticus et male torquétur».
  </p>
  <p>Et ait illi: «Ego véniam et curábo eum».</p>
  <p>
    Et respóndens centúrio ait: «Dómine, non sum dignus, ut intres sub tectum
    meum, sed tantum dic verbo, et sanábitur puer meus. Nam et ego homo sum sub
    potestáte, habens sub me mílites, et dico huic: «Vade», et vadit; et álii:
    «Veni», et venit; et servo meo: «Fac hoc», et facit».
  </p>
  <p>
    Audiens autem Iesus, mirátus est et sequéntibus se dixit: «Amen dico vobis:
    Apud nullum invéni tantam fidem in Israel! Dico autem vobis quod multi ab
    oriénte et occidénte vénient et recúmbent cum Abraham et Isaac et Iacob in
    regno cælórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_86" ontouchend="cambialengua(this)">
  <h2>Tempus Adventus<br />Hebdomada I<br />Feria tertia</h2>
</div>
<div class="latin hijo hijo_87" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Requiescet super eum spiritus Domini</p>
  <p class="Areadingfrom">
    Léctio libri Isaíæ prophétæ<span class="alindcha">11, 1-10</span>
  </p>
  <p>In die illa:</p>
  <p>
    Egrediétur virga de stirpe Iesse, et flos de radíce eius ascéndet; et
    requiéscet super eum spíritus Dómini: spíritus sapiéntiæ et intelléctus,
    spíritus consílii et fortitúdinis, spíritus sciéntiæ et timóris Dómini; et
    delíciæ eius in timóre Dómini.
  </p>
  <p>
    Non secúndum visiónem oculórum iudicábit neque secúndum audítum áurium
    decérnet; sed iudicábit in iustítia páuperes et decérnet in æquitáte pro
    mansuétis terræ; et percútiet terram virga oris sui et spíritu labiórum
    suórum interfíciet ímpium. Et erit iustítia cíngulum lumbórum eius, et fides
    cinctórium renum eius.
  </p>
  <p>
    Habitábit lupus cum agno, et pardus cum hædo accubábit; vítulus et leo simul
    saginabúntur, et puer párvulus minábit eos. Vítula et ursus pascéntur, simul
    accubábunt cátuli eórum; et leo sicut bos cómedet páleas. Et ludet infans ab
    úbere super forámine áspidis; et in cavérnam réguli, qui ablactátus fúerit,
    manum suam mittet. Non nocébunt et non occídent in univérso monte sancto
    meo, quia plena erit terra sciéntia Dómini, sicut aquæ mare opériunt.
  </p>
  <p>
    In die illa radix Iesse stat in signum populórum; ipsam gentes requírent, et
    erit sedes eius gloriósa.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_89" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 71, 1-2. 7-8. 12-13. 17 (: cf. 7)</span>
  </p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_91" ontouchend="cambialengua(this)">
  Deus, iudícium tuum regi da,<br />et iustítiam tuam fílio regis;<br />iúdicet
  pópulum tuum in iustítia,<br />et páuperes tuos in iudício.&nbsp;
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_93" ontouchend="cambialengua(this)">
  Florébit in diébus eius iustítia et abundántia pacis,<br />donec auferátur
  luna.<br />Et dominábitur a mari usque ad mare,<br />et a Flúmine usque ad
  términos orbis terrárum.&nbsp;
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_95" ontouchend="cambialengua(this)">
  Quia liberábit ínopem clamántem,<br />et páuperem, cui non erat adiútor.<br />Parcet
  páuperi et ínopi,<br />et ánimas páuperum salvas fáciet.&nbsp;
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_97" ontouchend="cambialengua(this)">
  Sit nomen eius benedíctum in sǽcula,<br />ante solem permanébit nomen eius.<br />Et
  benedicéntur in ipso omnes tribus terræ,<br />omnes gentes magnificábunt eum.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_99" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ecce Dóminus noster cum virtúte véniet,<br />et illuminábit
    óculos servórum suórum.<br />Allelúia.
  </p>
</div>
<div class="latin hijo hijo_100" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Iesus exsultat Spiritu Sancto</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">10, 21-24</span>
  </p>
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_102" ontouchend="cambialengua(this)">
  <p>
    In illa hora exsultávit Iesus Spíritu Sancto et dixit: «Confíteor tibi,
    Pater, Dómine cæli et terræ, quod abscondísti hæc a sapiéntibus et
    prudéntibus et revelásti ea párvulis; étiam, Pater, quia sic plácuit ante
    te. Omnia mihi trádita sunt a Patre meo; et nemo scit qui sit Fílius, nisi
    Pater, et qui sit Pater, nisi Fílius et cui volúerit Fílius reveláre».
  </p>
  <p>
    Et convérsus ad discípulos seórsum dixit: «Beáti óculi, qui vident, quæ
    vidétis. Dico enim vobis: Multi prophétæ et reges voluérunt vidére, quæ vos
    vidétis, et non vidérunt, et audíre, quæ audítis, et non audiérunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_104" ontouchend="cambialengua(this)">
  <h2>Tempus Adventus<br />Hebdomada I<br />Feria quarta</h2>
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Invitat Dóminus convivio suo et aufert lacrimam ab omni facie
  </p>
  <p class="Areadingfrom">
    Léctio libri Isaíæ prophétæ<span class="alindcha">25, 6-9</span>
  </p>
  <p>
    Fáciet Dóminus exercítuum ómnibus pópulis in monte hoc convívium pínguium,
    convívium vini meri, pínguium medullatórum, vini deliquáti. Et præcipitábit
    in monte isto fáciem vínculi colligáti super omnes pópulos et telam, quam
    ordítus est super omnes natiónes. Præcipitábit mortem in sempitérnum et
    abstérget Dóminus Deus lácrimam ab omni fácie et oppróbrium pópuli sui
    áuferet de univérsa terra, quia Dóminus locútus est.
  </p>
  <p>
    Et dicétur in die illa: «Ecce Deus noster iste, exspectávimus eum, ut
    salváret nos; iste Dóminus, sustinúimus eum: exsultábimus et lætábimur in
    salutári eius. Quia requiéscet manus Dómini in monte isto».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_107" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 22, 1-3a. 3b-4. 5. 6 (: 6cd)</span>
  </p>
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Inhabitábo in domo Dómini in longitúdinem diérum.
</div>
<div class="latin hijo hijo_109" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam
  refécit.&nbsp;
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Inhabitábo in domo Dómini in longitúdinem diérum.
</div>
<div class="latin hijo hijo_111" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus<br />ipsa me consoláta sunt.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Inhabitábo in domo Dómini in longitúdinem diérum.
</div>
<div class="latin hijo hijo_113" ontouchend="cambialengua(this)">
  Parásti in conspéctu meo mensam<br />advérsus eos qui tríbulant me;<br />impinguásti
  in óleo caput meum,<br />et calix meus redúndat.&nbsp;
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Inhabitábo in domo Dómini in longitúdinem diérum.
</div>
<div class="latin hijo hijo_115" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.&nbsp;
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Inhabitábo in domo Dómini in longitúdinem diérum.
</div>
<div class="latin hijo hijo_117" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ecce véniet Dóminus, ut salvet pópulum suum;<br />beáti qui
    paráti sunt occúrrere illi.<br />Allelúia.
  </p>
</div>
<div class="latin hijo hijo_118" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Iesus plurimos sanat et panes multiplicat</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">15, 29-37</span>
  </p>
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_120" ontouchend="cambialengua(this)">
  <p>In illo témpore:</p>
  <p>
    Iesus venit secus mare Galilǽæ et ascéndens in montem sedébat ibi. Et
    accessérunt ad eum turbæ multæ habéntes secum claudos, cæcos, débiles, mutos
    et álios multos et proiecérunt eos ad pedes eius, et curávit eos, ita ut
    turba mirarétur vidéntes mutos loquéntes, débiles sanos et claudos
    ambulántes et cæcos vidéntes. Et magnificábant Deum Israel.
  </p>
  <p>
    Iesus autem convocátis discípulis suis dixit: «Miséreor turbæ, quia tríduo
    iam persevérant mecum et non habent, quod mandúcent; et dimíttere eos
    ieiúnos nolo, ne forte defíciant in via».
  </p>
  <p>
    Et dicunt ei discípuli: «Unde nobis in desérto panes tantos, ut saturémus
    turbam tantam?».
  </p>
  <p>Et ait illis Iesus: «Quot panes habétis?».</p>
  <p>At illi dixérunt: «Septem et paucos piscículos».</p>
  <p>
    Et præcépit turbæ, ut discúmberet super terram; et accípiens septem panes et
    pisces et grátias agens fregit et dedit discípulis, discípuli autem turbis.
    Et comedérunt omnes et saturáti sunt; et, quod supérfuit de fragméntis,
    tulérunt septem sportas plenas.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_122" ontouchend="cambialengua(this)">
  <h2>Tempus Adventus<br />Hebdomada I<br />Feria quinta</h2>
</div>
<div class="latin hijo hijo_123" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ingrediatur gens iusta quæ servat fidem</p>
  <p class="Areadingfrom">
    Léctio libri Isaíæ prophétæ<span class="alindcha">26, 1-6</span>
  </p>
  <p>In die illa cantábitur cánticum istud in terra Iudæ:</p>
  <p>
    «Urbs fortis nobis in salútem; pósuit muros et antemurále. Aperíte portas,
    et ingrediátur gens iusta, quæ servat fidem. Propósitum eius est firmum;
    servábis pacem, quia in te sperávit.
  </p>
  <p>
    Speráte in Dóminum in sǽculis ætérnis, Dóminus est petra ætérna. Quia
    evértit habitántes in excélso, civitátem sublímem humiliábit; humiliábit eam
    usque ad terram, détrahet eam usque ad púlverem. Conculcábit eam pes, pedes
    páuperis, gressus egenórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 117, 1 et 8-9. 19-21. 25-27a (: 26a)</span>
  </p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Benedíctus qui venit in nómine Dómini.<br /><span
    class="red">vel
  </span>
  Allelúia.
</div>
<div class="latin hijo hijo_127" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Bonum est confúgere ad Dóminum,<br />quam confídere in hómine.<br />Bonum
  est confúgere ad Dóminum,<br />quam confídere in princípibus.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Benedíctus qui venit in nómine Dómini.<br /><span
    class="red">vel
  </span>
  Allelúia.
</div>
<div class="latin hijo hijo_129" ontouchend="cambialengua(this)">
  Aperíte mihi portas iustítiæ,<br />ingréssus in eas confitébor Dómino;<br />hæc
  porta Dómini, iusti intrábunt in eam.<br />Confitébor tibi, quóniam exaudísti
  me,<br />et factus es mihi in salútem.&nbsp;
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Benedíctus qui venit in nómine Dómini.<br /><span
    class="red">vel
  </span>
  Allelúia.
</div>
<div class="latin hijo hijo_131" ontouchend="cambialengua(this)">
  O Dómine, salvum me fac;<br />o Dómine, da prosperitátem.<br />Benedíctus qui
  venit in nómine Dómini.<br />Benedícimus vobis de domo Dómini.<br />Deus
  Dóminus et illúxit nobis.&nbsp;
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Benedíctus qui venit in nómine Dómini.<br /><span
    class="red">vel
  </span>
  Allelúia.
</div>
<div class="latin hijo hijo_133" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Is 55, 6</span>
  </p>
  <p class="PsalmAlleluiaVerse">
    Allelúia.<br />Quǽrite Dóminum, dum inveníri potest;<br />invocáte eum, dum
    prope est.<br />Allelúia.
  </p>
</div>
<div class="latin hijo hijo_134" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Qui facit voluntatem Patris intrabit in regnum cælorum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">7, 21.24-27</span>
  </p>
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_136" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non omnis, qui dicit mihi: «Dómine, Dómine», intrábit in regnum cælórum,
    sed qui facit voluntátem Patris mei, qui in cælis est.
  </p>
  <p>
    Omnis ergo, qui audit verba mea hæc et facit ea, assimilábitur viro
    sapiénti, qui ædificávit domum suam supra petram. Et descéndit plúvia, et
    venérunt flúmina, et flavérunt venti et irruérunt in domum illam, et non
    cécidit; fundáta enim erat supra petram.
  </p>
  <p>
    Et omnis, qui audit verba mea hæc et non facit ea, símilis erit viro stulto,
    qui ædificávit domum suam supra arénam. Et descéndit plúvia, et venérunt
    flúmina, et flavérunt venti et irruérunt in domum illam, et cécidit, et fuit
    ruína eius magna».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_138" ontouchend="cambialengua(this)">
  <h2>Tempus Adventus<br />Hebdomada I<br />Feria sexta</h2>
</div>
<div class="latin hijo hijo_139" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">In die illa oculi cæcorum videbunt</p>
  <p class="Areadingfrom">
    Léctio libri Isaíæ prophétæ<span class="alindcha">29, 17-24</span>
  </p>
  <p>
    Nonne adhuc in módico et in brevi convertétur Líbanus in hortum, et hortus
    in saltum reputábitur? Et áudient in die illa surdi verba libri, et de
    ténebris et calígine óculi cæcórum vidébunt. Et addent mites in Dómino
    lætítiam, et paupérrimi hóminum in Sancto Israel exsultábunt; quóniam
    defécit, qui prævalébat, consummátus est illúsor, et succísi sunt omnes, qui
    vigilábant super iniquitátem, qui peccáre faciébant hómines in verbo et
    arguéntem in porta supplantábant et deiecérunt inánibus verbis iustum.
  </p>
  <p>
    Propter hoc hæc dicit Dóminus ad domum Iacob, qui redémit Abraham: «Non modo
    confundétur Iacob, nec modo vultus eius erubéscet; sed, cum víderit ópera
    mánuum meárum, in médio sui sanctificábunt nomen meum et sanctificábunt
    Sanctum Iacob et Deum Israel pavébunt, et scient errántes spíritu
    sapiéntiam, et mussitatóres discent doctrínam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 4. 13-14 (: 1a)</span>
  </p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_143" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_145" ontouchend="cambialengua(this)">
  Unum pétii a Dómino, hoc requíram:<br />ut inhábitem in domo Dómini<br />ómnibus
  diébus vitæ meæ,<br />ut vídeam voluptátem Dómini,<br />et vísitem templum
  eius.&nbsp;
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_147" ontouchend="cambialengua(this)">
  Credo vidére bona Dómini in terra vivéntium.<br />Exspécta Dóminum, viríliter
  age,<br />et confortétur cor tuum, et sústine Dóminum.&nbsp;
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Dóminus illuminátio mea et salus mea.
</div>
<div class="latin hijo hijo_149" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ecce Dóminus noster cum virtúte véniet,<br />et illuminábit
    óculos servórum suórum.<br />Allelúia.
  </p>
</div>
<div class="latin hijo hijo_150" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Credentes in Iesus duo cæci sanantur</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 27-31</span>
  </p>
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_152" ontouchend="cambialengua(this)">
  <p>In illo témpore:</p>
  <p>
    Transeúnte inde Iesu, secúti sunt eum duo cæci clamántes et dicéntes:
    «Misérere nostri, fili David!».
  </p>
  <p>
    Cum autem venísset domum, accessérunt ad eum cæci, et dicit eis Iesus:
    «Créditis quia possum hoc fácere?».
  </p>
  <p>Dicunt ei: «Útique, Dómine».</p>
  <p>
    Tunc tétigit óculos eórum dicens: «Secúndum fidem vestram fiat vobis». Et
    apérti sunt óculi illórum.
  </p>
  <p>
    Et comminátus est illis Iesus dicens: «Vidéte, ne quis sciat». Illi autem
    exeúntes diffamavérunt eum in univérsa terra illa.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_154" ontouchend="cambialengua(this)">
  <h2>Tempus Adventus<br />Hebdomada I<br />Sabbato</h2>
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Miserans miserebitur tui ad vocem clamoris tui</p>
  <p class="Areadingfrom">
    Léctio libri Isaíæ prophétæ<span class="alindcha">30, 19-21.23-26</span>
  </p>
  <p>
    Pópule Sion, qui hábitas in Ierúsalem, plorans nequáquam plorábis: míserans
    miserébitur tui ad vocem clamóris tui; statim ut audíerit, respondébit tibi.
  </p>
  <p>
    Et dabit vobis Dóminus panem angústiæ et aquam afflictiónis, sed non ámplius
    avolábit a te doctor tuus; et erunt óculi tui vidéntes præceptórem tuum, et
    aures tuæ áudient verbum post tergum monéntis: «Hæc via, ambuláte in ea», si
    declinavéritis ad déxteram vel&nbsp; ad sinístram.
  </p>
  <p>
    Et dabit plúviam sémini tuo, quod semináveris in terra, et panis frugum
    terræ erit ubérrimus et pinguis; pascétur pecus tuum in die illo, agnus in
    páscuis spatiósis, et boves tui et ásini, qui operántur terram, commíxtum
    migma cómedent ventilátum in pala et ventílabro.
  </p>
  <p>
    Et erunt super omnem montem excélsum et super omnem collem elevátum rivi
    curréntium aquárum in die interfectiónis multórum, cum cecíderint turres. Et
    erit lux lunæ sicut lux solis, et lux solis erit septemplíciter sicut lux
    septem diérum in die, qua alligáverit Dóminus vulnus pópuli sui et
    percussúram plagæ eius sanáverit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_157" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 146, 1-2. 3-4. 5-6 (: Is 30, 18)</span>
  </p>
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Beáti omnes qui exspéctant Dóminum.
</div>
<div class="latin hijo hijo_159" ontouchend="cambialengua(this)">
  Laudáte Dóminum, quóniam bonum est psállere Deo nostro,<br />quóniam iucúndum
  est celebráre laudem.<br />Ædíficans Ierúsalem Dóminus,<br />dispérsos
  Israélis congregábit.&nbsp;
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Beáti omnes qui exspéctant Dóminum.
</div>
<div class="latin hijo hijo_161" ontouchend="cambialengua(this)">
  Qui sanat contrítos corde,<br />et álligat plagas eórum;<br />qui númerat
  multitúdinem stellárum,<br />et ómnibus eis nómina vocat.&nbsp;
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Beáti omnes qui exspéctant Dóminum.
</div>
<div class="latin hijo hijo_163" ontouchend="cambialengua(this)">
  Magnus Dóminus noster, et magnus virtúte,<br />sapiéntiæ eius non est
  númerus.<br />Susténtat mansuétos Dóminus,<br />humílians autem peccatóres
  usque ad terram.&nbsp;
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Beáti omnes qui exspéctant Dóminum.
</div>
<div class="latin hijo hijo_165" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Is 33, 22</span>
  </p>
  <p class="PsalmAlleluiaVerse">
    Allelúia.<br />Dóminus iudex noster, légifer noster, rex noster:<br />ipse
    salvábit nos.<br />Allelúia.
  </p>
</div>
<div class="latin hijo hijo_166" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Videns turbas misertus est eis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 35-38; 10, 1.6-8</span>
  </p>
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_168" ontouchend="cambialengua(this)">
  <p>In illo témpore:</p>
  <p>
    Circumíbat Iesus civitátes omnes et castélla, docens in synagógis eórum et
    prǽdicans Evangélium regni et curans omnem languórem et omnem infirmitátem.
    Videns autem turbas, misértus est eis, quia erant vexáti et iacéntes sicut
    oves non habéntes pastórem.
  </p>
  <p>
    Tunc dicit discípulis suis: «Messis quidem multa, operárii autem pauci;
    rogáte ergo Dóminum messis, ut mittat operários in messem suam».
  </p>
  <p>
    Et convocátis Duódecim discípulis suis, dedit illis potestátem spirítuum
    immundórum, ut eícerent eos et curárent omnem languórem et omnem
    infirmitátem. Hos Duódecim misit Iesus præcípiens eis et dicens:
  </p>
  <p>
    «Ite ad oves, quæ periérunt domus Israel. Eúntes autem prædicáte dicéntes:
    «Appropinquávit regnum cælórum». Infírmos curáte, mórtuos suscitáte,
    leprósos mundáte, dǽmones eícite; gratis accepístis, gratis date».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Laus tibi, Christe.
</div>
