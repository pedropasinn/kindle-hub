<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XIII</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Vir Dei sanctus est iste, maneat ibi</p>
  <p class="Areadingfrom">
    Léctio libri secúndi Regum<span class="alindcha">4, 8-11.14-16a</span>
  </p>
  <p>
    Facta est quædam dies, et transíbat Eliséus per Sunam. Erat autem ibi múlier
    magna, quæ ténuit eum, ut coméderet panem. Quotiescúmque inde transíbat,
    divertébat ad eam, ut coméderet panem. Quæ dixit ad virum suum: «Animadvérto
    quod vir Dei sanctus est iste, qui transit per nos frequénter. Faciámus ergo
    cenáculum murátum parvum et ponámus ei in eo léctulum et mensam et sellam et
    candelábrum, ut, cum vénerit ad nos, máneat ibi».
  </p>
  <p>
    Facta est ergo dies quædam, et véniens divértit in cenáculum et requiévit
    ibi. Et ait: «Quid ergo vult, ut fáciam ei?». Dixítque Giézi: «Ne quæras;
    fílium enim non habet, et vir eius senex est». Præcépit ítaque, ut vocáret
    eam; quæ cum vocáta fuísset et stetísset ad óstium, dixit ad eam: «In
    témpore isto, in anno áltero, amplexáberis fílium».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 2-3.16-17.18-19 (: cf. 2a)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Misericordias Domini in æternum cantabo.
</div>
<div class="latin hijo hijo_6" ontouchend="cambialengua(this)">
  Misericórdias Dómini in ætérnum cantábo,<br />in generatiónem et
  generatiónem<br />annuntiábo veritátem tuam in ore meo.<br />Quóniam dixísti:
  «In ætérnum misericórdia ædificábitur»,<br />in cælis firmábitur véritas tua.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Misericordias Domini in æternum cantabo.
</div>
<div class="latin hijo hijo_8" ontouchend="cambialengua(this)">
  Beátus pópulus qui scit iubilatiónem;<br />Dómine, in lúmine vultus tui
  ambulábunt,<br />et in nómine tuo exsultábunt tota die,<br />et in iustítia
  tua exaltabúntur.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Misericordias Domini in æternum cantabo.
</div>
<div class="latin hijo hijo_10" ontouchend="cambialengua(this)">
  Quóniam decor virtútis eórum tu es,<br />et in beneplácito tuo exaltábitur
  cornu nostrum.<br />Quia Dómini est scutum nostrum,<br />et sancti Israel rex
  noster.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Misericordias Domini in æternum cantabo.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Consepulti cum illo per baptismum, in novitate vitæ ambulemus
  </p>
  <p class="Areadingfrom">
    Léctio Epístolæ beáti Pauli apóstoli ad Romános<span class="alindcha">6, 3-4.8-11</span>
  </p>
  <p>Fratres:</p>
  <p>
    Quicúmque baptizáti sumus in Christum Iesum, in mortem ipsíus baptizáti
    sumus. Consepúlti ergo sumus cum illo per baptísmum in mortem, ut
    quemádmodum suscitátus est Christus a mórtuis per glóriam Patris, ita et nos
    in novitáte vitæ ambulémus.
  </p>
  <p>
    Si autem mórtui sumus cum Christo, crédimus quia simul étiam vivémus cum eo;
    sciéntes quod Christus suscitátus ex mórtuis iam non móritur, mors illi
    ultra non dominátur. Quod enim mórtuus est, peccáto mórtuus est semel; quod
    autem vivit, vivit Deo. Ita et vos existimáte vos mórtuos quidem esse
    peccáto, vivéntes autem Deo in Christo Iesu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Petr 2, 9</span>
  </p>
  <p class="PsalmAlleluiaVerse">
    Allelúia.<br />Vos genus eléctum, regále sacerdótium, gens sancta;<br />virtútes
    annuntiáte eius qui de ténebris vos vocávit<br />in admirábile lumen
    suum.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui non accipit crucem non est me dignus. Qui recipit vos, me recipit
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">10, 37-42</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p class="TheWordoftheLord4">
    In illo témpore: Dixit Iesus apóstolis suis: «Qui amat patrem aut matrem
    plus quam me, non est me dignus; et, qui amat fílium aut fíliam super me,
    non est me dignus; et, qui non áccipit crucem suam et séquitur me, non est
    me dignus. Qui invénerit ánimam suam, perdet illam; et, qui perdíderit
    ánimam suam propter me, invéniet eam. Qui récipit vos, me récipit; et, qui
    me récipit, récipit eum, qui me misit. Qui récipit prophétam in nómine
    prophétæ, mercédem prophétæ accípiet; et, qui récipit iustum in nómine
    iusti, mercédem iusti accípiet. Et, quicúmque potum déderit uni ex mínimis
    istis cálicem aquæ frígidæ tantum in nómine discípuli, amen dico vobis: Non
    perdet mercédem suam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Invidia Diaboli mors introivit in orbem terrarum</p>
  <p class="Areadingfrom">
    Léctio libri Sapiéntiæ<span class="alindcha">1, 13-15; 2, 23-24</span>
  </p>
  <p>
    Deus mortem non fecit nec lætátur in perditióne vivórum; creávit enim, ut
    essent ómnia, et sanábiles sunt generatiónes orbis terrárum, et non est in
    illis medicaméntum extermínii, nec inferórum regnum in terra: iustítia enim
    est immortális.
  </p>
  <p>
    Quóniam Deus creávit hóminem in incorruptibilitáte et imáginem similitúdinis
    suæ fecit illum; invídia autem Diáboli mors introívit in orbem terrárum;
    experiúntur autem illam, qui sunt ex parte illíus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 29, 2 et 4. 5-6. 11-12a et 13b (: 2a)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.
</div>
<div class="latin hijo hijo_23" ontouchend="cambialengua(this)">
  Exaltábo te, Dómine, quóniam extraxísti me,<br />nec delectásti inimícos meos
  super me.<br />Dómine, eduxísti ab inférno ánimam meam,<br />vivificásti me,
  ut non descénderem in lacum.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.
</div>
<div class="latin hijo hijo_25" ontouchend="cambialengua(this)">
  Psállite Dómino, sancti eius,<br />et confitémini memóriæ sanctitátis eius.<br />Quóniam
  ad moméntum indignátio eius,<br />et per vitam volúntas eius.<br />Ad vésperum
  demorátur fletus,<br />ad matutínum lætítia.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.
</div>
<div class="latin hijo hijo_27" ontouchend="cambialengua(this)">
  Audi, Dómine, et miserére mei,<br />Dómine, esto mihi adiútor.<br />Convertísti
  planctum meum in choros mihi.<br />Dómine Deus meus, in ætérnum confitébor
  tibi.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Vestra abundantia fratrum pauperum inopiam suppleat</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">8, 7-9.13-15</span>
  </p>
  <p>Fratres:</p>
  <p>
    Sicut in ómnibus abundátis, fide et sermóne et sciéntia et omni
    sollicitúdine et caritáte ex nobis in vobis, ut et in hac grátia abundétis.
  </p>
  <p>
    Scitis enim grátiam Dómini nostri Iesu Christi, quóniam propter vos egénus
    factus est, cum esset dives, ut illíus inópia vos dívites essétis.
  </p>
  <p>
    Non enim, ut áliis sit remíssio, vobis autem tribulátio; sed ex æqualitáte
    in præsénti témpore vestra abundántia illórum inópiam súppleat, ut et
    illórum abundántia vestram inópiam súppleat, ut fiat æquálitas, sicut
    scriptum est: «Qui multum, non abundávit; et, qui módicum, non minorávit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. 2 Tim 1, 10</span>
  </p>
  <p class="PsalmAlleluiaVerse">
    Allelúia.<br />Salvátor noster Iesus Christus destrúxit mortem,<br />et
    illuminávit vitam per Evangélium.<br />Allelúia.
  </p>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Puella, tibi dico, surge</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">5, 21-43</span>
  </p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_34" ontouchend="cambialengua(this)">
  <p>In illo témpore:</p>
  <p>
    Cum transcendísset Iesus in navi rursus trans fretum, convénit turba multa
    ad illum, et erat circa mare. Et venit quidam de archisynagógis nómine
    Iaírus et videns eum prócidit ad pedes eius et deprecátur eum multum dicens:
    «Filíola mea in extrémis est; veni, impóne manus super eam, ut salva sit et
    vivat». Et ábiit cum illo. Et sequebátur eum turba multa et comprimébant
    illum.
  </p>
  <p>
    Et múlier, quæ erat in proflúvio sánguinis annis duódecim et fúerat multa
    perpéssa a complúribus médicis et erogáverat ómnia sua nec quidquam
    profécerat, sed magis detérius habébat, cum audísset de Iesu, venit in turba
    retro et tétigit vestiméntum eius; dicébat enim: «Si vel vestiménta eius
    tetígero, salva ero». Et conféstim siccátus est fons sánguinis eius, et
    sensit córpore quod sanáta esset a plaga.
  </p>
  <p>
    Et statim Iesus cognóscens in semetípso virtútem, quæ exíerat de eo,
    convérsus ad turbam aiébat: «Quis tétigit vestiménta mea?».
  </p>
  <p>
    Et dicébant ei discípuli sui: «Vides turbam compriméntem te et dicis: «Quis
    me tétigit?»». Et circumspiciébat vidére eam, quæ hoc fécerat. Múlier autem
    timens et tremens, sciens quod factum esset in se, venit et prócidit ante
    eum et dixit ei omnem veritátem.
  </p>
  <p>
    Ille autem dixit ei: «Fília, fides tua te salvam fecit. Vade in pace et esto
    sana a plaga tua».
  </p>
  <p>
    Adhuc eo loquénte, véniunt ab archisynagógo dicéntes: «Fília tua mórtua est;
    quid ultra vexas magístrum?».
  </p>
  <p>
    Iesus autem, verbo, quod dicebátur, audíto, ait archisynagógo: «Noli timére;
    tantúmmodo crede!». Et non admísit quemquam sequi se nisi Petrum et Iacóbum
    et Ioánnem fratrem Iacóbi.
  </p>
  <p>
    Et véniunt ad domum archisynagógi; et videt tumúltum et flentes et eiulántes
    multum, et ingréssus ait eis: «Quid turbámini et plorátis? Puélla non est
    mórtua, sed dormit». Et irridébant eum.
  </p>
  <p>
    Ipse vero, eiéctis ómnibus, assúmit patrem puéllæ et matrem et, qui secum
    erant, et ingréditur, ubi erat puélla; et tenens manum puéllæ ait illi:
    «Talítha, qum!» — ​quod est interpretátum: «Puélla, tibi dico: Surge!». Et
    conféstim surréxit puélla et ambulábat; erat enim annórum duódecim. Et
    obstupuérunt contínuo stupóre magno. Et præcépit illis veheménter, ut nemo
    id sciret, et dixit dari illi manducáre.
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Puella, tibi dico, surge</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">5, 21-24. 35b-43</span>
  </p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_37" ontouchend="cambialengua(this)">
  <p>In illo témpore:</p>
  <p>
    Cum transcendísset Iesus in navi rursus trans fretum, convénit turba multa
    ad illum, et erat circa mare. Et venit quidam de archisynagógis nómine
    Iaírus et videns eum prócidit ad pedes eius et deprecátur eum multum dicens:
    «Filíola mea in extrémis est; veni, impóne manus super eam, ut salva sit et
    vivat». Et ábiit cum illo. Et sequebátur eum turba multa.
  </p>
  <p>
    Et véniunt ab archisynagógo dicéntes: «Fília tua mórtua est; quid ultra
    vexas magístrum?».
  </p>
  <p>
    Iesus autem, verbo, quod dicebátur, audíto, ait archisynagógo: «Noli timére;
    tantúmmodo crede!». Et non admísit quemquam sequi se nisi Petrum et Iacóbum
    et Ioánnem fratrem Iacóbi.
  </p>
  <p>
    Et véniunt ad domum archisynagógi; et videt tumúltum et flentes et eiulántes
    multum, et ingréssus ait eis: «Quid turbámini et plorátis? Puélla non est
    mórtua, sed dormit». Et irridébant eum.
  </p>
  <p>
    Ipse vero, eiéctis ómnibus, assúmit patrem puéllæ et matrem et, qui secum
    erant, et ingréditur, ubi erat puélla; et tenens manum puéllæ ait illi:
    «Talítha, qum!» — ​quod est interpretátum: «Puélla, tibi dico: Surge!». Et
    conféstim surréxit puélla et ambulábat; erat enim annórum duódecim. Et
    obstupuérunt contínuo stupóre magno. Et præcépit illis veheménter, ut nemo
    id sciret, et dixit dari illi manducáre.
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Consurgens Eliseus abiit et secutus est Eliam</p>
  <p class="Areadingfrom">
    Léctio libri primi Regum<span class="alindcha">19, 16b. 19-21</span>
  </p>
  <p class="Incipit-oneline">In diébus illis: Dixit Dóminus ad Elíam:</p>
  <p>
    Dixit Dóminus ad Elíam: «Eliséum fílium Saphat, qui est de Abelmehúla, unges
    prophétam pro te».
  </p>
  <p>
    Proféctus ergo inde répperit Eliséum fílium Saphat arántem duódecim iugis
    boum; et ipse cum duodécimo erat. Cumque venísset Elías ad eum, misit
    pállium suum super illum, qui statim, relíctis bobus, cucúrrit post Elíam et
    ait: «Osculer, oro, patrem meum et matrem meam, et sic sequar te». Dixítque
    ei: «Vade et revértere; quid enim feci tibi?».
  </p>
  <p>
    Revérsus autem ab eo tulit par boum et mactávit illud et in iugo boum coxit
    carnes et dedit pópulo, et comedérunt. Consurgénsque ábiit et secútus est
    Elíam et ministrábat ei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_41" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 15, 1-2a y 5.7-8.9-10.11 (: cf. 5a)</span>
  </p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Tu es, Domine, pars hereditatis meæ.
</div>
<div class="latin hijo hijo_43" ontouchend="cambialengua(this)">
  Consérva me, Deus, quóniam sperávi in te.<br />Dixi Dómino: «Dóminus meus es
  tu».<br />Dóminus pars hereditátis meæ et cálicis mei:<br />tu es qui détines
  sortem meam.
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Tu es, Domine, pars hereditatis meæ.
</div>
<div class="latin hijo hijo_45" ontouchend="cambialengua(this)">
  Benedícam Dóminum qui tríbuit mihi intelléctum;<br />ínsuper et in nóctibus
  erudiérunt me renes mei.<br />Proponébam Dóminum in conspéctu meo semper,<br />quóniam
  a dextris est mihi, non commovébor.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Tu es, Domine, pars hereditatis meæ.
</div>
<div class="latin hijo hijo_47" ontouchend="cambialengua(this)">
  Propter hoc lætátum est cor meum,<br />et exsultavérunt præcórdia mea;<br />ínsuper
  et caro mea requiéscet in spe.<br />Quóniam non derelínques ánimam meam in
  inférno,<br />nec dabis sanctum tuum vidére corruptiónem.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Tu es, Domine, pars hereditatis meæ.
</div>
<div class="latin hijo hijo_49" ontouchend="cambialengua(this)">
  Notas mihi fácies vias vitæ,<br />plenitúdinem lætítiæ cum vultu tuo,<br />delectatiónes
  in déxtera tua usque in finem.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Tu es, Domine, pars hereditatis meæ.
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">In libertatem vocati estis</p>
  <p class="Areadingfrom">
    Léctio Epístolæ beáti Pauli apóstoli ad Gálatas<span class="alindcha">Ga 5, 1.13-18</span>
  </p>
  <p class="Incipit-oneline">
    Fratres: Libertáte nos Christus liberávit; state ígitur et nolíte íterum
    iugo servitútis detinéri. Vos enim in libertátem vocáti estis, fratres;
    tantum ne libertátem in occasiónem detis carni, sed per caritátem servíte
    ínvicem. Omnis enim lex in uno sermóne implétur, in hoc: Díliges próximum
    tuum sicut teípsum. Quod si ínvicem mordétis et devorátis, vidéte, ne ab
    ínvicem consumámini! Dico autem: Spíritu ambuláte et concupiscéntiam carnis
    ne perfecéritis. Caro enim concupíscit advérsus Spíritum, Spíritus autem
    advérsus carnem; hæc enim ínvicem adversántur, ut non, quæcúmque vultis,
    illa faciátis. Quod si Spíritu ducímini, non estis sub lege.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_53" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Sam 3, 9; Io 6, 68c</span>
  </p>
  <p class="PsalmAlleluiaVerse">
    Allelúia.<br />Lóquere, Dómine, quia audit servus tuus;<br />verba vitæ
    ætérnæ habes.<br />Allelúia.
  </p>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Faciem suam firmavit ut iret Ierusalem. Sequar te quocumque ieris
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">9, 51-62</span>
  </p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_56" ontouchend="cambialengua(this)">
  <p class="TheWordoftheLord4">
    Dum compleréntur dies assumptiónis Iesu, et ipse fáciem suam firmávit, ut
    iret Ierúsalem, et misit núntios ante conspéctum suum. Et eúntes intravérunt
    in castéllum Samaritanórum, ut parárent illi. Et non recepérunt eum, quia
    fácies eius erat eúntis Ierúsalem. Cum vidíssent autem discípuli Iacóbus et
    Ioánnes, dixérunt: «Dómine, vis dicámus, ut ignis descéndat de cælo et
    consúmat illos?». Et convérsus increpávit illos. Et iérunt in áliud
    castéllum.
  </p>
  <p>
    Et eúntibus illis in via, dixit quidam ad illum: «Sequar te, quocúmque
    íeris». Et ait illi Iesus: «Vulpes fóveas habent, et vólucres cæli nidos,
    Fílius autem hóminis non habet, ubi caput reclínet». Ait autem ad álterum:
    «Séquere me». Ille autem dixit: «Dómine, permítte mihi primum ire et
    sepelíre patrem meum». Dixítque ei Iesus: «Sine, ut mórtui sepéliant mórtuos
    suos; tu autem vade, annúntia regnum Dei». Et ait alter: «Sequar te, Dómine,
    sed primum permítte mihi renuntiáre his, qui domi sunt». Ait ad illum Iesus:
    «Nemo mittens manum suam in arátrum et aspíciens retro, aptus est regno
    Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_58" ontouchend="cambialengua(this)">
  <h2>Tempus «per annum»<br />Feria II hebd. XIII</h2>
</div>
<div
  class="latin red hijo hijo_59"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Numquid perdes iustum cum impio?</p>
  <p class="Areadingfrom">
    Léctio libri Génesis<span class="alindcha">18, 16-33</span>
  </p>
  <p>
    Cum surrexíssent viri a Quercu Mambre, direxérunt óculos contra Sódomam; et
    Abraham simul gradiebátur dedúcens eos.
  </p>
  <p>
    Dixítque Dóminus: «Num celáre pótero Abraham, quæ gestúrus sum, cum futúrus
    sit in gentem magnam ac robustíssimam, et benedicéndæ sint in illo omnes
    natiónes terræ? Nam elégi eum, ut præcípiat fíliis suis et dómui suæ post
    se, ut custódiant viam Dómini et fáciant iustítiam et iudícium, ut addúcat
    Dóminus super Abraham ómnia, quæ locútus est ad eum».
  </p>
  <p>
    Dixit ítaque Dóminus: «Clamor contra Sódomam et Gomórram multiplicátus est,
    et peccátum eórum aggravátum est nimis. Descéndam et vidébo utrum clamórem,
    qui venit ad me, ópere compléverint an non; sciam».
  </p>
  <p>
    Converterúntque se inde viri et abiérunt Sódomam; Abraham vero adhuc stabat
    coram Dómino. Et appropínquans ait: «Numquid vere perdes iustum cum ímpio?
    Si forte fúerint quinquagínta iusti in civitáte, vere perdes et non parces
    loco illi propter quinquagínta iustos, si fúerint in eo? Absit a te, ut rem
    hanc fácias et occídas iustum cum ímpio, fiátque iustus sicut ímpius; absit
    a te. Nonne iudex univérsæ terræ fáciet iudícium?».
  </p>
  <p>
    Dixítque Dóminus: «Si invénero Sódomæ quinquagínta iustos in médio
    civitátis, dimíttam omni loco propter eos».
  </p>
  <p>
    Respondénsque Abraham ait: «Ecce cœpi loqui ad Dóminum meum, cum sim pulvis
    et cinis. Quid, si forte minus quinquagínta iustis quinque fúerint? Delébis
    propter quinque univérsam urbem?».
  </p>
  <p>Et ait: «Non delébo, si invénero ibi quadragínta quinque».</p>
  <p>
    Rursúmque locútus est ad eum: «Si forte invénti fúerint ibi quadragínta?».
  </p>
  <p>Ait: «Non percútiam propter quadragínta».</p>
  <p>
    «Ne, quæso, inquit, indignétur Dóminus meus, si loquar. Si forte ibi invénti
    fúerint trigínta?».
  </p>
  <p>Respóndit: «Non fáciam, si invénero ibi trigínta».</p>
  <p>
    «Ecce, ait, cœpi loqui ad Dóminum meum. Si forte invénti fúerint ibi
    vigínti?».
  </p>
  <p>Dixit: «Non interfíciam propter vigínti».</p>
  <p>
    «Obsecro, inquit, ne irascátur Dóminus meus, si loquar adhuc semel. Si forte
    invénti fúerint ibi decem?».
  </p>
  <p>Dixit: «Non delébo propter decem».</p>
  <p>
    Abiit Dóminus, postquam cessávit loqui ad Abraham; et ille revérsus est in
    locum suum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_62" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 102, 1-2. 3-4. 8-9. 10-11 (: 8a)</span>
  </p>
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Miserator et misericors Dominus
</div>
<div class="latin hijo hijo_64" ontouchend="cambialengua(this)">
  Bénedic, ánima mea, Dómino;<br />et ómnia quæ intra me sunt, nómini sancto
  eius.<br />Bénedic, ánima mea, Dómino,<br />et noli oblivísci omnes
  retributiónes eius.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Miserator et misericors Dominus
</div>
<div class="latin hijo hijo_66" ontouchend="cambialengua(this)">
  Qui propitiátur ómnibus iniquitátibus tuis,<br />qui sanat omnes infirmitátes
  tuas;<br />qui rédimit de intéritu vitam tuam,<br />qui corónat te in
  misericórdia et miseratiónibus.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Miserator et misericors Dominus
</div>
<div class="latin hijo hijo_68" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Non
  in perpétuum conténdet,<br />neque in ætérnum irascétur.
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Miserator et misericors Dominus
</div>
<div class="latin hijo hijo_70" ontouchend="cambialengua(this)">
  Non secúndum peccáta nostra fecit nobis, neque secúndum iniquitátes nostras
  retríbuit nobis. Quóniam, quantum exaltátur cælum a terra, præváluit
  misericórdia eius super timéntes eum.
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Miserator et misericors Dominus
</div>
<div
  class="latin red hijo hijo_72"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Contriverint super pulverem terræ capita pauperum</p>
  <p class="Areadingfrom">
    Léctio libri Amos prophétæ<span class="alindcha">2, 6-10. 13-16</span>
  </p>
  <p>Hæc dicit Dóminus:</p>
  <p>
    «Super tribus sceléribus Israel et super quáttuor verbum non revocábo: eo
    quod vendíderint pro argénto iustum et páuperem pro calceaméntis; qui
    contríverint super púlverem terræ cápita páuperum et viam humílium
    declináverint, et fílius ac pater eius íverint ad puéllam, ut violárent
    nomen sanctum meum; et super vestiméntis pignorátis accubúerint iuxta omne
    altáre et vinum damnatórum bíberint in domo Dei sui.
  </p>
  <p>
    Ego autem extermináveram Amorraéum a fácie eórum, cuius altitúdo sicut
    altitúdo cedrórum, et fortitúdo quasi quércuum; extermináveram fructum eius
    désuper et radíces eius subter. Ego ascéndere vos feci de terra Ægýpti et
    duxi vos in desérto quadragínta annis, ut possiderétis terram Amorraéi.
  </p>
  <p>
    Ecce ego cómprimam vos ad solum, sicut cómprimit plaustrum onústum feno;
    déerit fuga a velóce, et fortis non firmábit virtútem suam, et robústus non
    salvábit ánimam suam; tenens arcum non stabit, et velox pédibus suis non
    salvábitur; ascénsor equi non salvábit ánimam suam, et fortíssimus corde
    inter robústos nudus fúgiet in illa die», dicit Dóminus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_75" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 49, 16bc-17. 18-19. 20-21. 22-23 (: 22a)</span>
  </p>
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Intellegite hæc, qui obliviscimini Deum.
</div>
<div class="latin hijo hijo_77" ontouchend="cambialengua(this)">
  «Quáre tu enárras præcépta mea,<br />et assúmis testaméntum meum in os
  tuum?<br />Tu vero odísti disciplínam,<br />et proiecísti sermónes meos
  retrórsum».
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Intellegite hæc, qui obliviscimini Deum.
</div>
<div class="latin hijo hijo_79" ontouchend="cambialengua(this)">
  «Si vidébas furem, currébas cum eo;<br />et cum adúlteris erat pórtio tua.<br />Os
  tuum dimittébas ad malítiam,<br />et lingua tua concinnábat dolos».
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Intellegite hæc, qui obliviscimini Deum.
</div>
<div class="latin hijo hijo_81" ontouchend="cambialengua(this)">
  «Sedens advérsus fratrem tuum loquebáris,<br />et advérsus fílium matris tuæ
  proferébas oppróbrium.<br />Hæc fecísti, et tácui.<br />Existimásti quod eram
  tui símilis:<br />arguam te, et státuam illa contra fáciem tuam».
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Intellegite hæc, qui obliviscimini Deum.
</div>
<div class="latin hijo hijo_83" ontouchend="cambialengua(this)">
  «Intellégite hæc qui obliviscímini Deum;<br />nequando rápiam, et non sit qui
  erípiat.<br />Qui immolábit sacrifícium laudis, honorificábit me,<br />et qui
  immaculátus est in via, osténdam illi salutáre Dei».
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Intellegite hæc, qui obliviscimini Deum.
</div>
<div class="latin hijo hijo_85" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Ps 94, 8</span>
  </p>
  <p class="PsalmAlleluiaVerse">
    Allelúia.<br />Hódie, nolíte obduráre corda vestra,<br />sed vocem Dómini
    audíte.<br />Allelúia.
  </p>
</div>
<div class="latin hijo hijo_86" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sequere me</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">8, 18-22</span>
  </p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_88" ontouchend="cambialengua(this)">
  <p>In illo témpore:</p>
  <p>
    Videns Iesus turbas multas circum se, iussit ire trans fretum. Et accédens
    unus scriba ait illi: «Magíster, sequar te, quocúmque íeris».
  </p>
  <p>
    Et dicit ei Iesus: «Vulpes fóveas habent, et vólucres cæli tabernácula,
    Fílius autem hóminis non habet, ubi caput reclínet».
  </p>
  <p>
    Alius autem de discípulis eius ait illi: «Dómine, permítte me primum ire et
    sepelíre patrem meum». Iesus autem ait illi: «Séquere me et dimítte mórtuos
    sepelíre mórtuos suos».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_90" ontouchend="cambialengua(this)">
  <h2>Tempus «per annum»<br />Feria III hebd. XIII</h2>
</div>
<div
  class="latin red hijo hijo_91"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_92" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dóminus pluit super Sodomam et Gomorram sulphur et ignem
  </p>
  <p class="Areadingfrom">
    Léctio libri Génesis<span class="alindcha">19, 15-29</span>
  </p>
  <p>In diébus illis:</p>
  <p>
    Cogébant Lot ángeli dicéntes: «Surge, tolle uxórem tuam et duas fílias, quas
    habes hic, ne péreas in scélere Sódomæ». Tardánte illo, apprehendérunt viri
    manum eius et manum uxóris ac duárum filiárum eius, eo quod párceret Dóminus
    illi.
  </p>
  <p>
    Et eduxérunt eum posuerúntque extra civitátem. Ibi locútus est: «Salváre,
    ágitur de vita tua; noli respícere post tergum, nec stes in omni circa
    regióne; sed in monte salvum te fac, ne péreas».
  </p>
  <p>
    Dixítque Lot ad eos: «Non, quæso, Dómine. Ecce invénit servus tuus grátiam
    coram te, et magnificásti misericórdiam tuam, quam fecísti mecum, ut
    salváres ánimam meam; nec possum in monte salvári, ne forte apprehéndat me
    malum et móriar. Ecce, cívitas hæc iuxta, ad quam possum fúgere, parva, et
    salvábor in ea — ​numquid non módica est? — ​et vivet ánima mea».
  </p>
  <p>
    Dixítque ad eum: «Ecce, étiam in hoc suscépi preces tuas, ut non subvértam
    urbem, pro qua locútus es. Festína et salváre ibi, quia non pótero fácere
    quidquam, donec ingrediáris illuc». Idcírco vocátum est nomen urbis illíus
    Segor. Sol egréssus est super terram, et Lot ingréssus est Segor.
  </p>
  <p>
    Igitur Dóminus pluit super Sódomam et Gomórram sulphur et ignem a Dómino de
    cælo et subvértit civitátes has et omnem circa regiónem, univérsos
    habitatóres úrbium et cuncta terræ viréntia. Respiciénsque uxor eius post se
    versa est in státuam salis.
  </p>
  <p>
    Abraham autem consúrgens mane venit ad locum, ubi stéterat prius cum Dómino,
    intúitus est Sódomam et Gomórram et univérsam terram regiónis illíus;
    vidítque ascendéntem favíllam de terra quasi fornácis fumum. Cum enim
    subvérteret Deus civitátes regiónis illíus, recordátus Abrahæ liberávit Lot
    de subversióne úrbium, in quibus habitáverat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 25, 2-3. 9-10. 11-12 (: 3a)</span>
  </p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Misericórdia tua, Dómine, ante óculos meos est.
</div>
<div class="latin hijo hijo_96" ontouchend="cambialengua(this)">
  Proba me, Dómine, et tenta me;<br />ure renes meos et cor meum.<br />Quóniam
  misericórdia tua ante óculos meos est,<br />et ambulávi in veritáte tua.
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Misericórdia tua, Dómine, ante óculos meos est.
</div>
<div class="latin hijo hijo_98" ontouchend="cambialengua(this)">
  Ne cólligas cum ímpiis ánimam meam,<br />et cum viris sánguinum vitam meam.<br />In
  quorum mánibus iniquitátes sunt,<br />déxtera eórum repléta est munéribus.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Misericórdia tua, Dómine, ante óculos meos est.
</div>
<div class="latin hijo hijo_100" ontouchend="cambialengua(this)">
  Ego autem in innocéntia mea ingréssus sum,<br />rédime me et miserére mei.<br />Pes
  meus stetit in dirécto,<br />in ecclésiis benedícam Dómino.
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Misericórdia tua, Dómine, ante óculos meos est.
</div>
<div
  class="latin red hijo hijo_102"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dóminus Deus locutus est, quis non prophetabit?</p>
  <p class="Areadingfrom">
    Léctio libri Amos prophétæ<span class="alindcha">3, 1-8; 4, 11-12</span>
  </p>
  <p>
    Audíte verbum quod locútus est Dóminus super vos, fílii Israel, super omnem
    cognatiónem, quam edúxi de terra Ægýpti, dicens: «Tantúmmodo vos cognóvi ex
    ómnibus cognatiónibus terræ; idcírco visitábo super vos omnes iniquitátes
    vestras.
  </p>
  <p>
    Numquid ambulábunt duo páriter, nisi convénerint? Numquid rúgiet leo in
    saltu, nisi habúerit prædam? Numquid dabit cátulus leónis vocem de cubíli
    suo, nisi áliquid apprehénderit? Numquid cadet avis super terram absque
    láqueo? Numquid laxátur láqueus de terra, ántequam quid céperit? Si clanget
    tuba in civitáte, pópulus non expavéscet? Si erit malum in civitáte, nonne
    Dóminus fecit? Nihil enim fáciet Dóminus Deus, nisi reveláverit secrétum
    suum ad servos suos prophétas. Leo rugit, quis non timébit? Dóminus Deus
    locútus est, quis non prophetábit?
  </p>
  <p>
    Subvérti vos, sicut subvértit Deus Sódomam et Gomórram, et facti estis quasi
    torris raptus ab incéndio; sed non redístis ad me», dicit Dóminus.
    Quaprópter hæc fáciam tibi, Israel, et quia hæc fáciam tibi, præparáre in
    occúrsum Dei tui, Israel.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 5, 5-6.7.8 (: 9a)</span>
  </p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Domine, deduc me in iustitia tua.
</div>
<div class="latin hijo hijo_107" ontouchend="cambialengua(this)">
  Quóniam non Deus volens iniquitátem tu es;<br />neque habitábit iuxta te
  malígnus,<br />neque permanébunt iniústi ante óculos tuos.
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Domine, deduc me in iustitia tua.
</div>
<div class="latin hijo hijo_109" ontouchend="cambialengua(this)">
  Odísti omnes qui operántur iniquitátem,<br />perdes omnes qui loquúntur
  mendácium;<br />virum sánguinum et dolósum abominábitur Dóminus.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Domine, deduc me in iustitia tua.
</div>
<div class="latin hijo hijo_111" ontouchend="cambialengua(this)">
  Ego autem in multitúdine misericórdiæ tuæ<br />introíbo in domum tuam;<br />adorábo
  ad templum sanctum tuum in timóre tuo.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Domine, deduc me in iustitia tua.
</div>
<div class="latin hijo hijo_113" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 129, 5</span>
  </p>
  <p class="PsalmAlleluiaVerse">
    Allelúia.<br />Spero in Dóminum,<br />spero in verbum eius.<br />Allelúia.
  </p>
</div>
<div class="latin hijo hijo_114" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Surgens increpavit ventis et mari, et facta est tranquillitas magna
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">8, 23-27</span>
  </p>
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_116" ontouchend="cambialengua(this)">
  <p>In illo témpore:</p>
  <p>Ascendénte Iesu in navículam, secúti sunt eum discípuli eius.</p>
  <p>
    Et ecce motus magnus factus est in mari, ita ut navícula operirétur
    flúctibus; ipse vero dormiébat. Et accessérunt et suscitavérunt eum
    dicéntes: «Dómine, salva nos, perímus!».
  </p>
  <p>
    Et dicit eis: «Quid tímidi estis, módicæ fídei?». Tunc surgens increpávit
    ventis et mari, et facta est tranquíllitas magna.
  </p>
  <p>
    Porro hómines miráti sunt dicéntes: «Qualis est hic, quia et venti et mare
    oboédiunt ei?».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_118" ontouchend="cambialengua(this)">
  <h2>Tempus «per annum»<br />Feria IV hebd. XIII</h2>
</div>
<div
  class="latin red hijo hijo_119"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non erit heres filius ancillæ cum filio meo Isaac</p>
  <p class="Areadingfrom">
    Léctio libri Génesis<span class="alindcha">21, 5.8-20</span>
  </p>
  <p>
    Cum Abraham centum esset annórum, natus est ei Isaac fílius eius. Crevit
    ígitur puer et ablactátus est. Fecítque Abraham grande convívium in die
    ablactatiónis eius.
  </p>
  <p>
    Cumque vidísset Sara fílium Agar Ægýptiæ iocántem cum Isaac fílio suo, dixit
    ad Abraham: «Eice ancíllam hanc et fílium eius; non enim erit heres fílius
    ancíllæ cum fílio meo Isaac». Dure accépit hoc Abraham propter fílium suum.
  </p>
  <p>
    Cui dixit Deus: «Non tibi videátur ásperum super púero et super ancílla tua;
    ómnia, quæ díxerit tibi Sara, audi vocem eius, quia in Isaac vocábitur tibi
    semen. Sed et fílium ancíllæ fáciam in gentem magnam, quia semen tuum est».
  </p>
  <p>
    Surréxit ítaque Abraham mane et tollens panem et utrem aquæ impósuit scápulæ
    eius tradidítque púerum et dimísit eam. Quæ cum abísset, errábat in desérto
    Bersabée. Cumque consúmpta esset aqua in utre, abiécit púerum subter unum
    arbústum et ábiit; sedítque e regióne procul, quantum potest arcus iácere.
    Dixit enim: «Non vidébo moriéntem púerum». Et sedens contra levávit vocem
    suam et flevit.
  </p>
  <p>
    Exaudívit autem Deus vocem púeri; vocavítque ángelus Dei Agar de cælo
    dicens: «Quid tibi, Agar? Noli timére; exaudívit enim Deus vocem púeri de
    loco, in quo est. Surge, tolle púerum et tene illum manu tua, quia in gentem
    magnam fáciam eum».
  </p>
  <p>
    Aperuítque Deus óculos eius; quæ videns púteum aquæ ábiit et implévit utrem
    dedítque púero bíbere. Et fuit Deus cum eo; qui crevit et morátus est in
    solitúdine factúsque est iúvenis sagittárius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 7-8. 10-11. 12-13 (: 7a)</span>
  </p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_124" ontouchend="cambialengua(this)">
  Iste pauper clamávit, et Dóminus exaudívit eum,<br />et de ómnibus
  tribulatiónibus eius salvávit eum.<br />Vallábit ángelus Dómini in circúitu
  timéntes eum,<br />et erípiet eos.
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_126" ontouchend="cambialengua(this)">
  Timéte Dóminum sancti eius,<br />quóniam non est inópia timéntibus eum.<br />Dívites
  eguérunt et esuriérunt,<br />inquiréntes autem Dóminum non defícient omni
  bono.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_128" ontouchend="cambialengua(this)">
  Veníte, fílii, audíte me:<br />timórem Dómini docébo vos.<br />Quis est homo
  qui vult vitam,<br />díligit dies ut vídeat bonum?
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div
  class="latin red hijo hijo_130"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_131" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Aufer a me tumultum carminum tuorum, et sit iustitia quasi torrens perennis
  </p>
  <p class="Areadingfrom">
    Léctio libri Amos prophétæ<span class="alindcha">5, 14-15. 21-24</span>
  </p>
  <p>
    Quǽrite bonum et non malum, ut vivátis, ita ut sit Dóminus, Deus exercítuum,
    vobíscum, sicut dixístis. Odíte malum et dilígite bonum et constitúite in
    porta iudícium, si forte misereátur Dóminus, Deus exercítuum, relíquiis
    Ioseph.
  </p>
  <p>
    «Odi, proiéci festivitátes vestras, dicit Dóminus, et non deléctor coétibus
    vestris. Quod si obtuléritis mihi holocautómata, oblatiónes vestras non
    suscípiam et sacrifícia pínguium vestrórum non respíciam. Aufer a me
    tumúltum cárminum tuórum, et cánticum lyrárum tuárum non áudiam. Et áffluat
    quasi aqua iudícium, et iustítia quasi torrens perénnis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_133" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 49, 7. 8-9. 10-11. 12-13, 16bc-17 (: 23b)</span>
  </p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_135" ontouchend="cambialengua(this)">
  «Audi, pópulus meus, et loquar,<br />Israel, et testificábor advérsum te:<br />Deus,
  Deus tuus ego sum.
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_137" ontouchend="cambialengua(this)">
  «Non in sacrifíciis tuis árguam te;<br />holocáusta enim tua in conspéctu meo
  sunt semper.<br />Non accípiam de domo tua vítulos,<br />neque de grégibus
  tuis hircos».
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_139" ontouchend="cambialengua(this)">
  «Quóniam meæ sunt omnes feræ silvárum,<br />iumentórum mille in móntibus.<br />Cognóvi
  ómnia volatília cæli,<br />et quod movétur in agro meum est».
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_141" ontouchend="cambialengua(this)">
  «Si esuríero non dicam tibi;<br />meus est enim orbis terræ et plenitúdo
  eius.<br />Numquid manducábo carnes taurórum,<br />aut sánguinem hircórum
  potábo»?
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_143" ontouchend="cambialengua(this)">
  «Quare tu enárras præcépta mea,<br />et assúmis testaméntum meum in os
  tuum?<br />Tu vero odísti disciplínam,<br />et proiecísti sermónes meos
  retrórsum».
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_145" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Iac 1, 18</span>
  </p>
  <p class="PsalmAlleluiaVerse">
    Allelúia.<br />Voluntárie génuit nos Pater verbo veritátis,<br />ut simus
    primítiæ quædam creatúræ eius.<br />Allelúia.
  </p>
</div>
<div class="latin hijo hijo_146" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Venisti huc ante tempus torquere dæmonia?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">8, 28-34</span>
  </p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_148" ontouchend="cambialengua(this)">
  <p>In illo témpore:</p>
  <p>
    Cum venísset Iesus trans fretum in regiónem Gadarenórum, occurrérunt ei duo
    habéntes dæmónia, de monuméntis exeúntes, sævi nimis, ita ut nemo posset
    transíre per viam illam. Et ecce clamavérunt dicéntes: «Quid nobis et tibi,
    Fili Dei? Venísti huc ante tempus tórquere nos?».
  </p>
  <p>
    Erat autem longe ab illis grex porcórum multórum pascens. Daémones autem
    rogábant eum dicéntes: «Si éicis nos, mitte nos in gregem porcórum». Et ait
    illis: «Ite». Et illi exeúntes abiérunt in porcos; et ecce ímpetu ábiit
    totus grex per præceps in mare, et mórtui sunt in aquis.
  </p>
  <p>
    Pastóres autem fugérunt et veniéntes in civitátem nuntiavérunt ómnia et de
    his, qui dæmónia habúerant. Et ecce tota cívitas éxiit óbviam Iesu, et viso
    eo rogábant, ut transíret a fínibus eórum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_150" ontouchend="cambialengua(this)">
  <h2>Tempus «per annum»<br />Feria V hebd. XIII</h2>
</div>
<div
  class="latin red hijo hijo_151"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Sacrificium Patriarchæ nostræ Abrahæ</p>
  <p class="Areadingfrom">
    Léctio libri Génesis<span class="alindcha">22, 1-19</span>
  </p>
  <p>In diébus illis:</p>
  <p>Tentávit Deus Abraham et dixit ad eum: «Abraham».</p>
  <p>Ille respóndit: «Adsum».</p>
  <p>
    Ait: «Tolle fílium tuum unigénitum, quem díligis, Isaac et vade in terram
    Moría; atque offer eum ibi in holocáustum super unum móntium, quem
    monstrávero tibi».
  </p>
  <p>
    Igitur Abraham de nocte consúrgens stravit ásinum suum ducens secum duos
    iúvenes suos et Isaac fílium suum. Cumque concidísset ligna in holocáustum,
    surréxit et ábiit ad locum, quem præcéperat ei Deus. Die autem tértio,
    elevátis óculis, vidit locum procul dixítque ad púeros suos: «Exspectáte hic
    cum ásino. Ego et puer illuc usque properántes, postquam adoravérimus,
    revertémur ad vos».
  </p>
  <p>
    Tulit quoque ligna holocáusti et impósuit super Isaac fílium suum; ipse vero
    portábat in mánibus ignem et cultrum. Cumque duo pérgerent simul, dixit
    Isaac Abrahæ patri suo: «Pater mi».
  </p>
  <p>Ille respóndit: «Quid vis, fili?».</p>
  <p>«Ecce, inquit, ignis et ligna; ubi est víctima holocáusti?».</p>
  <p>Dixit Abraham: «Deus providébit sibi víctimam holocáusti, fili mi».</p>
  <p>
    Pergébant ambo páriter; et venérunt ad locum, quem osténderat ei Deus, in
    quo ædificávit Abraham altáre et désuper ligna compósuit. Cumque colligásset
    Isaac fílium suum, pósuit eum in altári super struem lignórum extendítque
    Abraham manum et arrípuit cultrum, ut immoláret fílium suum.
  </p>
  <p>Et ecce ángelus Dómini de cælo clamávit: «Abraham, Abraham».</p>
  <p>Qui respóndit: «Adsum».</p>
  <p>
    Dixítque: «Non exténdas manum tuam super púerum neque fácias illi quidquam.
    Nunc cognóvi quod times Deum et non pepercísti fílio tuo unigénito propter
    me».
  </p>
  <p>
    Levávit Abraham óculos suos vidítque aríetem unum inter vepres hæréntem
    córnibus; quem assúmens óbtulit holocáustum pro fílio. Appellavítque nomen
    loci illíus: «Dóminus videt». Unde usque hódie dícitur: «In monte Dóminus
    vidétur».
  </p>
  <p>
    Vocávit autem ángelus Dómini Abraham secúndo de cælo et dixit: «Per
    memetípsum iurávi, dicit Dóminus: quia fecísti hanc rem et non pepercísti
    fílio tuo unigénito, benedícam tibi et multiplicábo semen tuum sicut stellas
    cæli et velut arénam, quæ est in lítore maris. Possidébit semen tuum portas
    inimicórum suórum, et benedicéntur in sémine tuo omnes gentes terræ, quia
    obœdísti voci meæ».
  </p>
  <p>
    Revérsus est Abraham ad púeros suos, et surrexérunt abierúntque Bersabée
    simul, et habitávit Abraham in Bersabée.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_154" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 114, 1-2. 3-4. 5-6. 8-9 (: 9)</span>
  </p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_156" ontouchend="cambialengua(this)">
  Diléxi, quóniam exáudit Dóminus<br />vocem deprecatiónis meæ.<br />Quia
  inclinávit aurem suam mihi,<br />cum in diébus meis invocábam.
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_158" ontouchend="cambialengua(this)">
  Circumdedérunt me funes mortis,<br />et angústiæ inférni invenérunt me.<br />Tribulatiónem
  et dolórem invéni,<br />et nomen Dómini invocábam:<br />«O Dómine, líbera
  ánimam meam».
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_160" ontouchend="cambialengua(this)">
  Miséricors Dóminus et iustus,<br />et Deus noster miserétur.<br />Custódiens
  párvulos Dóminus;<br />humiliátus sum, et salvum me fáciet
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div class="latin hijo hijo_162" ontouchend="cambialengua(this)">
  Quia erípuit ánimam meam de morte,<br />óculos meos a lácrimis,<br />pedes
  meos a lapsu.<br />Ambulábo coram Dómino in regióne vivórum.
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Ambulábo coram Dómino in regióne vivórum.
</div>
<div
  class="latin red hijo hijo_164"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_165" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Vade, prophéta ad pópulum meum</p>
  <p class="Areadingfrom">
    Léctio libri Amos prophétæ<span class="alindcha">7, 10-17</span>
  </p>
  <p>In diébus illis:</p>
  <p>
    Misit Amasías sacérdos Bethel ad Ieróboam regem Israel dicens: «Conspirávit
    contra te Amos in médio domus Israel; non póterit terra sustinére univérsos
    sermónes eius. Hæc enim dicit Amos: «In gládio moriétur Ieróboam, et Israel
    captívus migrábit de terra sua»».
  </p>
  <p>
    Et dixit Amasías ad Amos: «Qui vides, grádere. Fuge in terram Iudæ et cómede
    ibi panem et prophetábis ibi; et in Bethel non adícies ultra ut prophétes,
    quia sanctuárium regis est, et domus regni est».
  </p>
  <p>
    Respondítque Amos et dixit ad Amasíam: «Non sum prophéta et non sum fílius
    prophétæ; sed armentárius ego sum, véllicans sycómoros. Et tulit me Dóminus,
    cum séquerer gregem, et dixit Dóminus ad me: «Vade, prophéta ad pópulum meum
    Israel».
  </p>
  <p>
    Et nunc audi verbum Dómini. Tu dicis: «Non prophetábis super Israel et non
    stillábis verba super domum Isaac». Propter hoc hæc dicit Dóminus: «Uxor tua
    in civitáte fornicábitur, et fílii tui et fíliæ tuæ in gládio cadent, et
    humus tua funículo metiétur; et tu in terra pollúta moriéris, et Israel
    captívus migrábit de terra sua»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_167" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 18, 8. 9. 10. 11 (: 10b)</span>
  </p>
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.
</div>
<div class="latin hijo hijo_169" ontouchend="cambialengua(this)">
  Lex Dómini immaculáta, refíciens ánimam,<br />testimónium Dómini fidéle,
  sapiéntiam præstans párvulis.
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.
</div>
<div class="latin hijo hijo_171" ontouchend="cambialengua(this)">
  Iustítiæ Dómini rectæ, lætificántes corda,<br />præcéptum Dómini lúcidum,
  illúminans óculos.
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.
</div>
<div class="latin hijo hijo_173" ontouchend="cambialengua(this)">
  Timor Dómini mundus, pérmanens in sǽculum sǽculi,<br />iudícia Dómini vera,
  iusta ómnia simul.
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.
</div>
<div class="latin hijo hijo_175" ontouchend="cambialengua(this)">
  Desiderabília super aurum et lápidem pretiósum multum,<br />et dulcióra super
  mel et favum stillántem.
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Iudícia Dómini vera, iusta ómnia simul.
</div>
<div class="latin hijo hijo_177" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 5, 19</span>
  </p>
  <p class="PsalmAlleluiaVerse">
    Allelúia.<br />Deus erat in Christo mundum reconcílians sibi,<br />et pósuit
    in nobis verbum reconciliatiónis.<br />Allelúia.
  </p>
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Glorificaverunt Deum, qui dedit potestatem talem hominibus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 1-8</span>
  </p>
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_180" ontouchend="cambialengua(this)">
  <p>In illo témpore:</p>
  <p>
    Ascéndens Iesus in navículam transfretávit et venit in civitátem suam. Et
    ecce offerébant ei paralýticum iacéntem in lecto. Et videns Iesus fidem
    illórum, dixit paralýtico: «Confíde, fili; remittúntur peccáta tua».
  </p>
  <p>Et ecce quidam de scribis dixérunt intra se: «Hic blasphémat».</p>
  <p>
    Et cum vidísset Iesus cogitatiónes eórum, dixit: «Ut quid cogitátis mala in
    córdibus vestris? Quid enim est facílius, dícere: «Dimittúntur peccáta tua»,
    aut dícere: «Surge et ámbula»? Ut sciátis autem quóniam Fílius hóminis habet
    potestátem in terra dimitténdi peccáta — ​tunc ait paralýtico —: Surge,
    tolle lectum tuum et vade in domum tuam».
  </p>
  <p>Et surréxit et ábiit in domum suam.</p>
  <p>
    Vidéntes autem turbæ timuérunt et glorificavérunt Deum, qui dedit potestátem
    talem homínibus.
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_182" ontouchend="cambialengua(this)">
  <h2>Tempus «per annum»<br />Feria VI hebd. XIII</h2>
</div>
<div
  class="latin red hijo hijo_183"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_184" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dilexit Isaac Rebeccam et consolatus est a morte matris suæ
  </p>
  <p class="Areadingfrom">
    Léctio libri Génesis<span class="alindcha">23, 1-4.19; 24, 1-8.62-67</span>
  </p>
  <p>
    Vixit Sara centum vigínti septem annis et mórtua est in Cariathárbe, quæ est
    Hebron, in terra Chánaan; venítque Abraham, ut plángeret et fleret eam.
  </p>
  <p>
    Cumque surrexísset ab offício fúneris, locútus est ad fílios Heth dicens:
    «Advena sum et inquílinus apud vos; date mihi possessiónem sepúlcri
    vobíscum, ut sepéliam mórtuum meum».
  </p>
  <p>
    Deínde sepelívit Abraham Saram uxórem suam in spelúnca agri Machpéla, qui
    respiciébat Mambre — ​hæc est Hebron — ​in terra Chánaan.
  </p>
  <p>
    Erat autem Abraham senex dierúmque multórum; et Dóminus in cunctis
    benedíxerat ei.
  </p>
  <p>
    Dixítque Abraham ad servum seniórem domus suæ, qui prǽerat ómnibus, quæ
    habébat: «Pone manum tuam subter femur meum, ut adiúrem te per Dóminum, Deum
    cæli et Deum terræ, ut non accípias uxórem fílio meo de filiábus
    Chananæórum, inter quos hábito; sed ad terram et cognatiónem meam
    proficiscáris et inde accípias uxórem fílio meo Isaac».
  </p>
  <p>
    Respóndit servus: «Si nolúerit múlier veníre mecum in terram hanc, num
    redúcere débeo fílium tuum ad terram, a quo tu egréssus es?».
  </p>
  <p>
    Dixit Abraham: «Cave, ne quando redúcas illuc fílium meum. Dóminus, Deus
    cæli, qui tulit me de domo patris mei et de terra nativitátis meæ, qui
    locútus est mihi et iurávit mihi dicens: «Sémini tuo dabo terram hanc», ipse
    mittet ángelum suum coram te, et accípies inde uxórem fílio meo. Sin autem
    nolúerit múlier sequi te, non tenéberis iuraménto; fílium tantum meum ne
    redúcas illuc».
  </p>
  <p>
    [Et post multum témporis] Isaac vénerat a regióne pútei Lahaíroi et
    habitábat in terra Nageb. Et egréssus est Isaac ad lamentándum in agro,
    inclináta iam die. Cumque levásset óculos, vidit camélos veniéntes. Rebécca
    quoque levávit óculos et vidit Isaac; descendítque de camélo et ait ad
    púerum: «Quis est ille homo, qui venit per agrum in occúrsum nobis?».
    Dixítque ei: «Ipse est dóminus meus». At illa tollens cito velum opéruit se.
  </p>
  <p>
    Servus autem cuncta, quæ gésserat, narrávit Isaac; qui introdúxit eam in
    tabernáculum Saræ matris suæ et accépit Rebéccam uxórem; et diléxit eam et
    consolátus est a morte matris suæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_186" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 105, 1-2. 3-4a. 4b-5 (: 1a)</span>
  </p>
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_188" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Quis loquétur poténtias Dómini,<br />audítas fáciet omnes laudes
  eius?
</div>
<div class="latin hijo hijo_189" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_190" ontouchend="cambialengua(this)">
  Beáti qui custódiunt iudícium,<br />et fáciunt iustítiam in omni témpore.<br />Meménto
  nostri, Dómine, in beneplácito pópuli tui.
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div class="latin hijo hijo_192" ontouchend="cambialengua(this)">
  Vísita nos in salutári tuo,<br />ut videámus bona electórum tuórum,<br />ut
  lætémur in lætítia gentis tuæ,<br />ut gloriémur cum hereditáte tua.
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Confitémini Dómino, quóniam bonus.
</div>
<div
  class="latin red hijo hijo_194"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_195" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Mittam famem in terram, non panis sed audiendi verbum Domini
  </p>
  <p class="Areadingfrom">
    Léctio libri Amos prophétæ<span class="alindcha">8, 4-6.9-12</span>
  </p>
  <p>Hæc dicit Dóminus Deus:</p>
  <p>
    «Audíte hoc, qui contéritis páuperem et defícere fácitis egénos terræ,
    dicéntes: «Quando transíbit neoménia, et venumdábimus merces? Et sábbatum,
    et aperiémus fruméntum, ut imminuámus mensúram et augeámus siclum et
    supponámus statéras dolósas, ut possideámus in argénto egénos et páuperem
    pro calceaméntis et quisquílias fruménti vendámus?».
  </p>
  <p>
    Et erit: in die illa, dicit Dóminus Deus, occídere fáciam solem in merídie
    et tenebréscere fáciam terram in die lúminis et convértam festivitátes
    vestras in luctum et ómnia cántica vestra in planctum; et indúcam super
    omnes lumbos saccum et super omne caput calvítium; et ponam eam quasi luctum
    unigéniti et novíssima eius quasi diem amárum.
  </p>
  <p>
    Ecce dies véniunt, dicit Dóminus, et mittam famem in terram; non famem panis
    neque sitim aquæ, sed audiéndi verbum Dómini». Et fúgient a mari usque ad
    mare; et ab aquilóne usque ad oriéntem circuíbunt, quæréntes verbum Dómini,
    et non invénient.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_197" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 2. 10. 20. 30. 40. 131 (: Mt 4, 4)</span>
  </p>
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_199" ontouchend="cambialengua(this)">
  Beáti qui servant testimónia eius,<br />in toto corde exquírunt eum.
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_201" ontouchend="cambialengua(this)">
  In toto corde meo exquisívi te,<br />ne erráre me fácias a præcéptis tuis.
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_203" ontouchend="cambialengua(this)">
  Defécit ánima mea in desiderándo iudícia tua<br />in omni témpore.
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_205" ontouchend="cambialengua(this)">
  Viam veritátis elégi,<br />iudícia tua propósui mihi.
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_207" ontouchend="cambialengua(this)">
  Ecce concupívi mandáta tua;<br />in iustítia tua vivífica me.
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_209" ontouchend="cambialengua(this)">
  Os meum apérui et attráxi spíritum,<br />quia præcépta tua desiderábam.
</div>
<div class="latin hijo hijo_210" ontouchend="cambialengua(this)">
  <span class="red">R/. </span>Non in solo pane vivit homo, sed in omni verbo
  quod procédit de ore Dei.
</div>
<div class="latin hijo hijo_211" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 11, 28</span>
  </p>
  <p class="PsalmAlleluiaVerse">
    Allelúia.<br />Veníte ad me, omnes qui laborátis et oneráti estis,<br />et
    ego refíciam vos, dicit Dóminus.<br />Allelúia.
  </p>
</div>
<div class="latin hijo hijo_212" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Non est opus valentibus medico; misericordiam volo et non sacrificium
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 9-13</span>
  </p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_214" ontouchend="cambialengua(this)">
  <p>In illo témpore:</p>
  <p>
    Cum transíret Iesus, vidit hóminem sedéntem in telóneo, Matthǽum nómine, et
    ait illi: «Séquere me». Et surgens secútus est eum.
  </p>
  <p>
    Et factum est, discumbénte eo in domo, ecce multi publicáni et peccatóres
    veniéntes simul discumbébant cum Iesu et discípulis eius. Et vidéntes
    pharisǽi dicébant discípulis eius: «Quare cum publicánis et peccatóribus
    mandúcat magíster vester?».
  </p>
  <p>
    At ille áudiens ait: «Non est opus valéntibus médico sed male habéntibus.
    Eúntes autem díscite quid est: «Misericórdiam volo et non sacrifícium». Non
    enim veni vocáre iustos sed peccatóres».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_216" ontouchend="cambialengua(this)">
  <h2>Tempus «per annum»<br />Sabbato hebd. XIII</h2>
</div>
<div
  class="latin red hijo hijo_217"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_218" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Supplantavit Iacob fratrem et surripuit benedictionem eius (27, 36)
  </p>
  <p class="Areadingfrom">
    Léctio libri Génesis<span class="alindcha">27, 1-5.15-29</span>
  </p>
  <p>
    Sénuit Isaac, et caligavérunt óculi eius, et vidére non póterat. Vocavítque
    Esau fílium suum maiórem et dixit ei: «Fili mi». Qui respóndit: «Adsum». Cui
    pater: «Vides, inquit, quod senúerim et ignórem diem mortis meæ; sume arma
    tua, pháretram et arcum, et egrédere in agrum. Cumque venátu áliquid
    apprehénderis, fac mihi inde pulméntum, sicut velle me nosti, et affer, ut
    cómedam; et benedícat tibi ánima mea, ántequam móriar».
  </p>
  <p>
    Rebécca autem audíerat Isaac loquéntem cum Esau fílio suo. Esau ergo ábiit
    in agrum, ut venatiónem cáperet et offérret eam. Rebecca vero véstibus Esau
    valde bonis, quas apud se habébat domi, índuit eum pelliculásque hædórum
    circúmdedit mánibus et colli nuda protéxit; dedit pulméntum óptimum et
    panes, quos cóxerat, in manus fílii sui Iacob.
  </p>
  <p>
    Qui ingréssus ad patrem suum dixit: «Pater mi». At ille respóndit: «Audio.
    Quis es tu, fili mi?». Dixítque Iacob ad patrem suum: «Ego sum Esau
    primogénitus tuus. Feci sicut præcepísti mihi; surge, sede et cómede de
    venatióne mea, ut benedícat mihi ánima tua». Rursum Isaac ad fílium suum:
    «Quómodo, inquit, tam cito inveníre potuísti, fili mi?». Qui respóndit:
    «Volúntas Dómini Dei tui fuit, ut occúrreret mihi».
  </p>
  <p>
    Dixítque Isaac ad Iacob: «Accede huc, ut tangam te, fili mi, et probem,
    utrum tu sis fílius meus Esau an non». Accéssit ille ad patrem, et, palpáto
    eo, dixit Isaac: «Vox quidem, vox Iacob est, sed manus, manus sunt Esau». Et
    non cognóvit eum, quia pilósæ manus similitúdinem maióris exprésserant.
    Benedíxit ergo illi. Ait: «Tu es fílius meus Esau?». Respóndit: «Ego sum».
  </p>
  <p>
    At ille: «Affer, inquit, mihi, et cómedam de venatióne tua, fili mi, ut
    benedícat tibi ánima mea». Quos cum oblátos comedísset, óbtulit ei étiam
    vinum. Quo hausto, dixit ad eum Isaac pater eius: «Accéde ad me et da mihi
    ósculum, fili mi». Accéssit et osculátus est eum. Statímque, ut sensit
    vestimentórum illíus fragrántiam, benedícens illi ait:
  </p>
  <p>«Ecce odor fílii mei sicut odor agri pleni, cui benedíxit Dóminus.</p>
  <p>
    Det tibi Deus de rore cæli et de pinguédine terræ et abundántiam fruménti et
    vini.
  </p>
  <p>
    Et sérviant tibi pópuli, et adórent te natiónes; esto dóminus fratrum
    tuórum, et incurvéntur ante te fílii matris tuæ.
  </p>
  <p>
    Qui maledíxerit tibi, sit maledíctus; et, qui benedíxerit tibi, sit
    benedíctus!».
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_220" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 134, 1-2. 3-4. 5-6 (: 3a)</span>
  </p>
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Laudáte Dóminum, quia bonus est.
</div>
<div class="latin hijo hijo_222" ontouchend="cambialengua(this)">
  Laudáte nomen Dómini,<br />laudáte, servi Dómini,<br />qui statis in domo
  Dómini,<br />in átriis domus Dei nostri.
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Laudáte Dóminum, quia bonus est.
</div>
<div class="latin hijo hijo_224" ontouchend="cambialengua(this)">
  Laudáte Dóminum, quia bonus Dóminus;<br />psállite nómini eius, quóniam
  suáve.<br />Quóniam Iacob elégit sibi Dóminus,<br />Israel in pecúlium sibi.
</div>
<div class="latin hijo hijo_225" ontouchend="cambialengua(this)">
  <span class="red">R/. </span>Laudáte Dóminum, quia bonus est.
</div>
<div class="latin hijo hijo_226" ontouchend="cambialengua(this)">
  Quia ego cognóvi quod magnus est Dóminus,<br />et Deus noster præ ómnibus
  diis.<br />Omnia quæcúmque vóluit Dóminus,<br />fecit in cælo et in terra,<br />in
  mari et in ómnibus abýssis.
</div>
<div class="latin hijo hijo_227" ontouchend="cambialengua(this)">
  <span class="red">R/. </span>Laudáte Dóminum, quia bonus est.
</div>
<div
  class="latin red hijo hijo_228"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_229" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Convertam captivitatem populi mei, et plantabo eos super humum suam
  </p>
  <p class="Areadingfrom">
    Léctio libri Amos prophétæ<span class="alindcha">9, 11-15</span>
  </p>
  <p>Hæc dicit Dóminus:</p>
  <p>
    «In die illa suscitábo tabernáculum David, quod cécidit, et reædificábo
    ruptúras eius; et ea, quæ corrúerant, instaurábo et reædificábo illud sicut
    diébus antíquis, ut possídeant relíquias Edom et omnes natiónes, super quas
    invocátum est nomen meum, dicit Dóminus, qui fáciet hæc.
  </p>
  <p>
    Ecce dies véniunt, dicit Dóminus, et comprehéndet arátor messórem, et
    calcátor uvæ mitténtem semen; et stillábunt montes mustum, et omnes colles
    liquefíent. Et convértam captivitátem pópuli mei Israel; et ædificábunt
    civitátes vastátas et inhabitábunt et plantábunt víneas et bibent vinum
    eárum et fácient hortos et cómedent fructus eórum. Et plantábo eos super
    humum suam, et non evelléntur ultra de terra sua, quam dedi eis», dicit
    Dóminus Deus tuus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_231" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 9. 11-12. 13-14 (: cf. 9b)</span>
  </p>
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_233" ontouchend="cambialengua(this)">
  Audiam quid loquátur Dóminus Deus,<br />quóniam loquétur pacem ad plebem suam
  et sanctos suos,<br />et ad eos qui convertúntur corde.
</div>
<div class="latin hijo hijo_234" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_235" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_236" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_237" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_238" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_239" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meæ vocem meam áudiunt, dicit Dóminus,<br />et ego
    cognósco eas, et sequúntur me.<br />Allelúia.
  </p>
</div>
<div class="latin hijo hijo_240" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Numquid possunt lugere quamdiu cum illis est sponsus?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 14-17</span>
  </p>
</div>
<div class="latin hijo hijo_241" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_242" ontouchend="cambialengua(this)">
  <p>In illo témpore:</p>
  <p>
    Accédunt ad Iesum discípuli Ioánnis dicéntes: «Quare nos et pharisǽi
    ieiunámus frequénter, discípuli autem tui non ieiúnant?».
  </p>
  <p>
    Et ait illis Iesus: «Numquid possunt convívæ nuptiárum lugére, quámdiu cum
    illis est sponsus? Vénient autem dies, cum auferétur ab eis sponsus, et tunc
    ieiunábunt.
  </p>
  <p>
    Nemo autem immíttit commissúram panni rudis in vestiméntum vetus; tollit
    enim suppleméntum eius a vestiménto, et peior scissúra fit. Neque mittunt
    vinum novum in utres véteres, alióquin rumpúntur utres, et vinum effúnditur,
    et utres péreunt; sed vinum novum in utres novos mittunt, et ambo
    conservántur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_243" ontouchend="cambialengua(this)">
  <span class="red">R/. </span>Laus tibi, Christe.
</div>
