<div class="latin hijo hijo_1" ontouchend="cambialengua(this)">
  <h2>DOMINICA IV IN QUADRAGESIMA</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">David ungitur in regem super Israel</p>
  <p class="Areadingfrom">
    Léctio libri primi Samuélis<span class="alindcha">16, 1b.6-7.10-13</span>
  </p>
  <p>In diébus illis:</p>
  <p>
    Dixit Dóminus ad Samuélem: «Imple cornu tuum óleo et veni, ut mittam te ad
    Isai Bethlehemítem; próvidi enim in fíliis eius mihi regem».
  </p>
  <p>
    Cumque ingréssus esset, vidit Eliab et ait: «Absque dúbio coram Dómino est
    christus eius!». Et dixit Dóminus ad Samuélem: «Ne respícias vultum eius
    neque altitúdinem statúræ eius, quóniam abiéci eum; nec iuxta intúitum
    hóminis iúdico: homo enim videt ea, quæ parent, Dóminus autem intuétur cor».
  </p>
  <p>
    Addúxit ítaque Isai septem fílios suos coram Samuéle, et ait Sámuel ad Isai:
    «Non elégit Dóminus ex istis». Dixítque Sámuel ad Isai: «Numquid iam
    compléti sunt fílii?». Qui respóndit: «Adhuc réliquus est mínimus et pascit
    oves». Et ait Sámuel ad Isai: «Mitte et adduc eum; nec enim discumbémus
    prius quam huc ille vénerit».
  </p>
  <p>
    Misit ergo et addúxit eum; erat autem rufus et pulcher aspéctu decoráque
    fácie. Et ait Dóminus: «Surge, unge eum; ipse est enim». Tulit ígitur Sámuel
    cornu ólei et unxit eum in médio fratrum eius; et diréctus est spíritus
    Dómini in David a die illa et in réliquum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 22, 1-3a. 3b-4. 5. 6 (: 1)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_6" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam refécit.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_8" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus<br />ipsa me consoláta sunt.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_10" ontouchend="cambialengua(this)">
  Parásti in conspéctu meo mensam<br />advérsus eos qui tríbulant me;<br />impinguásti
  in óleo caput meum,<br />et calix meus redúndat.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_12" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Exsurge a mortuis, et illuminabit te Christus</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">5, 8-14</span>
  </p>
  <p>Fratres:</p>
  <p>
    Erátis aliquándo ténebræ, nunc autem lux in Dómino. Ut fílii lucis ambuláte
    — ​fructus enim lucis est in omni bonitáte et iustítia et veritáte —
    ​probántes quid sit beneplácitum Dómino; et nolíte communicáre opéribus
    infructuósis tenebrárum, magis autem et redargúite; quæ enim in occúlto
    fiunt ab ipsis, turpe est et dícere; ómnia autem, quæ arguúntur, a lúmine
    manifestántur, omne enim, quod manifestátur, lumen est.
  </p>
  <p>
    Propter quod dicit: «Surge, qui dormis, et exsúrge a mórtuis, et illuminábit
    te Christus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Io 8, 12</span>
  </p>
  <p class="PsalmAlleluiaVerse">
    Ego sum lux mundi, dicit Dóminus;<br />qui séquitur me habébit lucem vitæ.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Abiit et lavit et venit videns</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">9, 1-41</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore:</p>
  <p>
    Prætériens Iesus vidit hóminem cæcum a nativitáte. Et interrogavérunt eum
    discípuli sui dicéntes: «Rabbi, quis peccávit, hic aut paréntes eius, ut
    cæcus nascerétur?».
  </p>
  <p>
    Respóndit Iesus: «Neque hic peccávit neque paréntes eius, sed ut
    manifesténtur ópera Dei in illo. Nos opórtet operári ópera eius, qui misit
    me, donec dies est; venit nox, quando nemo potest operári. Quámdiu in mundo
    sum, lux sum mundi».
  </p>
  <p>
    Hæc cum dixísset, éxspuit in terram et fecit lutum ex sputo et linívit lutum
    super óculos eius et dixit ei: «Vade, lava in natatória Síloæ!» —quod
    interpretátur Missus —. Abiit ergo et lavit et venit videns.
  </p>
  <p>
    Itaque vicíni et, qui vidébant eum prius quia méndicus erat, dicébant:
    «Nonne hic est, qui sedébat et mendicábat?»; álii dicébant: «Hic est!»; álii
    dicébant: «Nequáquam, sed símilis est eius!». Ille dicébat: «Ego sum!».
  </p>
  <p>Dicébant ergo ei: «Quómodo ígitur apérti sunt óculi tibi?».</p>
  <p>
    Respóndit ille: «Homo, qui dícitur Iesus, lutum fecit et unxit óculos meos
    et dixit mihi: “Vade ad Síloam et lava!”. Abii ergo et lavi et vidi». Et
    dixérunt ei: «Ubi est ille?». Ait: «Néscio».
  </p>
  <p>
    Addúcunt eum ad pharisæos, qui cæcus fúerat. Erat autem sábbatum, in qua die
    lutum fecit Iesus et apéruit óculos eius. Iterum ergo interrogábant et eum
    pharisæi quómodo vidísset. Ille autem dixit eis: «Lutum pósuit super óculos
    meos, et lavi et vídeo».
  </p>
  <p>
    Dicébant ergo ex pharisæis quidam: «Non est hic homo a Deo, quia sábbatum
    non custódit!»; álii autem dicébant: «Quómodo potest homo peccátor hæc signa
    fácere?». Et schisma erat in eis. Dicunt ergo cæco íterum: «Tu quid dicis de
    eo quia apéruit óculos tuos?». Ille autem dixit: «Prophéta est!».
  </p>
  <p>
    Non credidérunt ergo Iudæi de illo quia cæcus fuísset et vidísset, donec
    vocavérunt paréntes eius, qui víderat. Et interrogavérunt eos dicéntes: «Hic
    est fílius vester, quem vos dícitis quia cæcus natus est? Quómodo ergo nunc
    videt?». Respondérunt ergo paréntes eius et dixérunt: «Scimus quia hic est
    fílius noster et quia cæcus natus est. Quómodo autem nunc vídeat nescímus,
    aut quis eius apéruit óculos nos nescímus; ipsum interrogáte. Ætátem habet;
    ipse de se loquétur!». Hæc dixérunt paréntes eius, quia timébant Iudæos; iam
    enim conspiráverant Iudǽi, ut, si quis eum confiterétur Christum, extra
    synagógam fíeret. Proptérea paréntes eius dixérunt: «Ætátem habet; ipsum
    interrogáte!».
  </p>
  <p>
    Vocavérunt ergo rursum hóminem, qui fúerat cæcus, et dixérunt ei: «Da
    glóriam Deo! Nos scimus quia hic homo peccátor est». Respóndit ergo ille:
    «Si peccátor est néscio; unum scio quia, cæcus cum essem, modo vídeo».
    Dixérunt ergo illi: «Quid fecit tibi? Quómodo apéruit óculos tuos?».
    Respóndit eis: «Dixi vobis iam, et non audístis; quid íterum vultis audíre?
    Numquid et vos vultis discípuli eius fíeri?».
  </p>
  <p>
    Et maledixérunt ei et dixérunt: «Tu discípulus illíus es, nos autem Móysis
    discípuli sumus. Nos scimus quia Móysi locútus est Deus; hunc autem nescímus
    unde sit».
  </p>
  <p>
    Respóndit homo et dixit eis: «In hoc enim mirábile est, quia vos nescítis
    unde sit, et apéruit meos óculos! Scimus quia peccatóres Deus non audit;
    sed, si quis Dei cultor est et voluntátem eius facit, hunc exáudit. A sæculo
    non est audítum quia apéruit quis óculos cæci nati; nisi esset hic a Deo,
    non póterat fácere quidquam».
  </p>
  <p>
    Respondérunt et dixérunt ei: «In peccátis tu natus es totus et tu doces
    nos?». Et eiecérunt eum foras.
  </p>
  <p>
    Audívit Iesus quia eiecérunt eum foras et, cum invenísset eum, dixit ei: «Tu
    credis in Fílium hóminis?». Respóndit ille et dixit: «Et quis est, Dómine,
    ut credam in eum?». Dixit ei Iesus: «Et vidísti eum; et, qui lóquitur tecum,
    ipse est». At ille ait: «Credo, Dómine!»; et adorávit eum.
  </p>
  <p>
    Et dixit Iesus: «In iudícium ego in hunc mundum veni, ut, qui non vident,
    vídeant, et, qui vident, cæci fiant». Audiérunt hæc ex pharisæis, qui cum
    ipso erant, et dixérunt ei: «Numquid et nos cæci sumus?». Dixit eis Iesus:
    «Si cæci essétis, non haberétis peccátum. Nunc vero dícitis: “Vidémus!”;
    peccátum vestrum manet».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Abiit et lavit et venit videns</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">9, 1.6-9.13-17.34-38</span>
  </p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_22" ontouchend="cambialengua(this)">
  <p>In illo témpore:</p>
  <p>
    Prætériens Iesus vidit hóminem cæcum a nativitáte. Et éxspuit in terram et
    fecit lutum ex sputo et linívit lutum super óculos eius et dixit ei: «Vade,
    lava in natatória Síloæ!» —quod interpretátur Missus —. Abiit ergo et lavit
    et venit videns.
  </p>
  <p>
    Itaque vicíni et, qui vidébant eum prius quia méndicus erat, dicébant:
    «Nonne hic est, qui sedébat et mendicábat?»; álii dicébant: «Hic est!»; álii
    dicébant: «Nequáquam, sed símilis est eius!». Ille dicébat: «Ego sum!».
  </p>
  <p>
    Addúcunt eum ad pharisæos, qui cæcus fúerat. Erat autem sábbatum, in qua die
    lutum fecit Iesus et apéruit óculos eius. Iterum ergo interrogábant et eum
    pharisæi quómodo vidísset. Ille autem dixit eis: «Lutum pósuit super óculos
    meos, et lavi et vídeo».
  </p>
  <p>
    Dicébant ergo ex pharisæis quidam: «Non est hic homo a Deo, quia sábbatum
    non custódit!»; álii autem dicébant: «Quómodo potest homo peccátor hæc signa
    fácere?». Et schisma erat in eis. Dicunt ergo cæco íterum: «Tu quid dicis de
    eo quia apéruit óculos tuos?». Ille autem dixit: «Prophéta est!».
  </p>
  <p>
    Respondérunt et dixérunt ei: «In peccátis tu natus es totus et tu doces
    nos?». Et eiecérunt eum foras.
  </p>
  <p>
    Audívit Iesus quia eiecérunt eum foras et, cum invenísset eum, dixit ei: «Tu
    credis in Fílium hóminis?». Respóndit ille et dixit: «Et quis est, Dómine,
    ut credam in eum?». Dixit ei Iesus: «Et vidísti eum; et, qui lóquitur tecum,
    ipse est». At ille ait: «Credo, Dómine!»; et adorávit eum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_24" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ira et misericordia Domini per exsilium et liberationem populi manifestatur
  </p>
  <p class="Areadingfrom">
    Léctio libri secúndi Paralipómenon<span class="alindcha">36, 14-16.19-23</span>
  </p>
  <p>In diébus illis:</p>
  <p>
    Univérsi príncipes sacerdótum et pópulus multiplicavérunt prævaricatiónes
    suas iuxta univérsas abominatiónes géntium et polluérunt domum Dómini, quam
    sanctificáverat in Ierúsalem. Mittébat autem Dóminus, Deus patrum suórum, ad
    illos per manum nuntiórum suórum de nocte consúrgens et cotídie cómmonens,
    eo quod párceret pópulo et habitáculo suo. At illi subsannábant núntios Dei
    et parvipendébant sermónes eius illudebántque prophétis, donec ascénderet
    furor Dómini in pópulum eius, et esset nulla curátio.
  </p>
  <p>
    Incendérunt hostes domum Dei destruxerúntque murum Ierúsalem, univérsa
    palátia combussérunt et, quidquid pretiósum fúerat, demolíti sunt. Si quis
    eváserat gládium, ductus in Babylónem servívit regi et fíliis eius, donec
    imperáret rex Persárum, ut complerétur sermo Dómini ex ore Ieremíæ: donec
    terra accíperet sábbata sua, cunctis diébus devastatiónis egit sábbatum,
    usque dum compleréntur septuagínta anni.
  </p>
  <p>
    Anno autem primo Cyri regis Persárum ad expléndum sermónem Dómini, quem
    locútus fúerat per os Ieremíæ, suscitávit Dóminus spíritum Cyri regis
    Persárum, qui iussit prædicári in univérso regno suo étiam per scriptúram
    dicens: «Hæc dicit Cyrus rex Persárum: Omnia regna terræ dedit mihi Dóminus,
    Deus cæli, et ipse præcépit mihi, ut ædificárem ei domum in Ierúsalem, quæ
    est in Iudǽa. Quis ex vobis est de omni pópulo eius? Sit Dóminus Deus suus
    cum eo, et ascéndat».
  </p>
  <p class="TheWordoftheLord">Verbum Dómini.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_26" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 136, 1-2. 3. 4-5. 6 (: 6a)</span>
  </p>
</div>
<div class="latin hijo hijo_27" ontouchend="cambialengua(this)">
  <span class="red">R/. </span>Adhæreat lingua mea fáucibus meis, si non
  memínero tui.
</div>
<div class="latin hijo hijo_28" ontouchend="cambialengua(this)">
  Super flúmina Babylónis,<br />illic sédimus et flévimus,<br />cum recordarémur
  Sion.<br />In salícibus in médio eius<br />suspéndimus cítharas nostras.
</div>
<div class="latin hijo hijo_29" ontouchend="cambialengua(this)">
  <span class="red">R/. </span>Adhæreat lingua mea fáucibus meis, si non
  memínero tui.
</div>
<div class="latin hijo hijo_30" ontouchend="cambialengua(this)">
  Quia illic rogavérunt nos,<br />qui captívos duxérunt nos,<br />verba
  cantiónum,<br />et qui affligébant nos, lætítiam:<br />«Cantáte nobis de
  cánticis Sion».
</div>
<div class="latin hijo hijo_31" ontouchend="cambialengua(this)">
  <span class="red">R/. </span>Adhæreat lingua mea fáucibus meis, si non
  memínero tui.
</div>
<div class="latin hijo hijo_32" ontouchend="cambialengua(this)">
  Quómodo cantábimus cánticum Dómini<br />in terra aliéna?<br />Si oblítus fúero
  tui, Ierúsalem,<br />obliviscátur sui déxtera mea.
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Adhæreat lingua mea fáucibus meis, si non
  memínero tui.
</div>
<div class="latin hijo hijo_34" ontouchend="cambialengua(this)">
  Adhǽreat lingua mea fáucibus meis,<br />si non memínero tui,<br />si non
  præposúero Ierúsalem<br />in cápite lætítiæ meæ.
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Adhæreat lingua mea fáucibus meis, si non
  memínero tui.
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Mortui peccatis, gratia estis salvati</p>
  <p class="Areadingfrom">
    Léctio Epístolæ béati Pauli apóstoli ad Ephésios<span class="alindcha">2, 4-10</span>
  </p>
  <p>Fratres:</p>
  <p class="plectura">
    Deus, qui dives est in misericórdia, propter nímiam caritátem suam, qua
    diléxit nos, et cum essémus mórtui peccátis, convivificávit nos Christo —
    ​grátia estis salváti — ​et conresuscitávit et consedére fecit in cæléstibus
    in Christo Iesu, ut osténderet in sǽculis superveniéntibus abundántes
    divítias grátiæ suæ in bonitáte super nos in Christo Iesu.
  </p>
  <p class="plectura">
    Grátia enim estis salváti per fidem; et hoc non ex vobis, Dei donum est: non
    ex opéribus, ut ne quis gloriétur. Ipsíus enim sumus factúra, creáti in
    Christo Iesu in ópera bona, quæ præparávit Deus, ut in illis ambulémus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_38" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Io 3, 16</span>
  </p>
  <p class="PsalmAlleluiaVerse">
    Sic enim diléxit Deus mundum,<br />ut Fílium suum unigénitum daret;<br />omnis
    qui credit in eum habet vitam ætérnam.
  </p>
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Misit Deus Filium suum ut salvetur mundus per ipsum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">3, 14-21</span>
  </p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_41" ontouchend="cambialengua(this)">
  <p>In illo témpore: Dixit Iesus Nicodémo:</p>
  <p class="plectura">
    «Sicut Móyses exaltávit serpéntem in desérto, ita exaltári opórtet Fílium
    hóminis, ut omnis, qui credit, in ipso hábeat vitam ætérnam».
  </p>
  <p class="plectura">
    Sic enim diléxit Deus mundum, ut Fílium suum unigénitum daret, ut omnis, qui
    credit in eum, non péreat, sed hábeat vitam ætérnam. Non enim misit Deus
    Fílium in mundum, ut iúdicet mundum, sed ut salvétur mundus per ipsum. Qui
    credit in eum, non iudicátur; qui autem non credit, iam iudicátus est, quia
    non crédidit in nomen Unigéniti Fílii Dei.
  </p>
  <p class="plectura">
    Hoc est autem iudícium: Lux venit in mundum, et dilexérunt hómines magis
    ténebras quam lucem; erant enim eórum mala ópera. Omnis enim, qui mala agit,
    odit lucem et non venit ad lucem, ut non arguántur ópera eius; qui autem
    facit veritátem, venit ad lucem, ut manifesténtur eius ópera, quia in Deo
    sunt facta.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_43" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Populus Dei, in terram promissam ingressus, Pascha celebrat
  </p>
  <p class="Areadingfrom">
    Léctio libri Iósue<span class="alindcha">5, 9. 10-12</span>
  </p>
  <p>In diébus illis:</p>
  <p class="plectura">
    Dixit Dóminus ad Iósue: «Hódie ábstuli oppróbrium Ægýpti a vobis».
  </p>
  <p class="plectura">
    Manserúntque fílii Israel in Gálgalis et fecérunt Pascha quarta décima die
    mensis ad vésperum in campéstribus Iéricho; et comedérunt de frúgibus terræ
    a die áltero, ázymos panes et poléntam hoc ipso die.
  </p>
  <p class="plectura">
    Defecítque manna a die sequénti, postquam comedérunt de frúgibus terræ, nec
    usi sunt ultra cibo illo fílii Israel, sed comedérunt de frúgibus terræ
    Chánaan in anno illo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_45" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 2-3. 4-5. 6-7 (: 9a)</span>
  </p>
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_47" ontouchend="cambialengua(this)">
  <p>
    Benedícam Dóminum in omni témpore,<br />semper laus eius in ore meo.<br />In
    Dómino gloriábitur ánima mea,<br />áudiant mansuéti et læténtur.
  </p>
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_49" ontouchend="cambialengua(this)">
  Magnificáte Dóminum mecum,<br />et exaltémus nomen eius in idípsum.<br />Exquisívi
  Dóminum, et exaudívit me,<br />et ex ómnibus terróribus meis erípuit me.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_51" ontouchend="cambialengua(this)">
  Respícite ad eum, et illuminámini,<br />et fácies vestræ non confundéntur.<br />Iste
  pauper clamávit, et Dóminus exaudívit eum,<br />et de ómnibus tribulatiónibus
  eius salvávit eum.
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Deus reconciliavit nos sibi per Christum</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">5, 17-21</span>
  </p>
  <p>Fratres:</p>
  <p class="plectura">
    Si quis in Christo, nova creatúra; vétera transiérunt, ecce, facta sunt
    nova.
  </p>
  <p class="plectura">
    Omnia autem ex Deo, qui reconciliávit nos sibi per Christum et dedit nobis
    ministérium reconciliatiónis, quóniam quidem Deus erat in Christo mundum
    reconcílians sibi, non réputans illis delícta ipsórum; et pósuit in nobis
    verbum reconciliatiónis. Pro Christo ergo legatióne fúngimur, tamquam Deo
    exhortánte per nos. Obsecrámus pro Christo, reconciliámini Deo. Eum, qui non
    nóverat peccátum, pro nobis peccátum fecit, ut nos efficerémur iustítia Dei
    in ipso.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_55" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Lc 15, 18</span>
  </p>
  <p class="PsalmAlleluiaVerse">
    Surgam et ibo ad Patrem meum et dicam illi:<br />Pater, peccávi in cælum et
    coram te.
  </p>
</div>
<div class="latin hijo hijo_56" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Frater tuus hic mortuus erat et revixit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">15, 1-3.11-32</span>
  </p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_58" ontouchend="cambialengua(this)">
  <p>In illo témpore:</p>
  <p class="plectura">
    Erant appropinquántes Iesu omnes publicáni et peccatóres, ut audírent illum.
    Et murmurábant pharisǽi et scribæ dicéntes: «Hic peccatóres récipit et
    mandúcat cum illis».
  </p>
  <p class="plectura">Et ait ad illos parábolam istam dicens:</p>
  <p class="plectura">
    «Homo quidam habébat duos fílios. Et dixit adulescéntior ex illis patri:
    “Pater, da mihi portiónem substántiæ, quæ me contíngit”. Et divísit illis
    substántiam. Et non post multos dies, congregátis ómnibus, adulescéntior
    fílius péregre proféctus est in regiónem longínquam et ibi dissipávit
    substántiam suam vivéndo luxurióse.
  </p>
  <p class="plectura">
    Et postquam ómnia consummásset, facta est fames válida in regióne illa, et
    ipse cœpit egére. Et ábiit et adhǽsit uni cívium regiónis illíus, et misit
    illum in villam suam, ut pásceret porcos; et cupiébat saturári de silíquis,
    quas porci manducábant, et nemo illi dabat.
  </p>
  <p class="plectura">
    In se autem revérsus dixit: “Quanti mercennárii patris mei abúndant pánibus,
    ego autem hic fame péreo. Surgam et ibo ad patrem meum et dicam illi: Pater,
    peccávi in cælum et coram te et iam non sum dignus vocári fílius tuus; fac
    me sicut unum de mercennáriis tuis”. Et surgens venit ad patrem suum.
  </p>
  <p class="plectura">
    Cum autem adhuc longe esset, vidit illum pater ipsíus et misericórdia motus
    est et accúrrens cécidit supra collum eius et osculátus est illum. Dixítque
    ei fílius: “Pater, peccávi in cælum et coram te; iam non sum dignus vocári
    fílius tuus”.
  </p>
  <p class="plectura">
    Dixit autem pater ad servos suos: “Cito proférte stolam primam et indúite
    illum et date ánulum in manum eius et calceaménta in pedes et addúcite
    vítulum saginátum, occídite et manducémus et epulémur, quia hic fílius meus
    mórtuus erat et revíxit, períerat et invéntus est”. Et cœpérunt epulári.
  </p>
  <p class="plectura">
    Erat autem fílius eius sénior in agro et, cum veníret et appropinquáret
    dómui, audívit symphóniam et choros et vocávit unum de servis et
    interrogávit quæ hæc essent.
  </p>
  <p class="plectura">
    Isque dixit illi: “Frater tuus venit, et occídit pater tuus vítulum
    saginátum, quia salvum illum recépit”. Indignátus est autem et nolébat
    introíre. Pater ergo illíus egréssus cœpit rogáre illum.
  </p>
  <p class="plectura">
    At ille respóndens dixit patri suo: “Ecce tot annis sérvio tibi et numquam
    mandátum tuum prætérii, et numquam dedísti mihi hædum, ut cum amícis meis
    epulárer; sed postquam fílius tuus hic, qui devorávit substántiam tuam cum
    meretrícibus, venit, occidísti illi vítulum saginátum”.
  </p>
  <p class="plectura">
    At ipse dixit illi: “Fili, tu semper mecum es, et ómnia mea tua sunt;
    epulári autem et gaudére oportébat, quia frater tuus hic mórtuus erat et
    revíxit, períerat et invéntus est”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_60" ontouchend="cambialengua(this)">
  <h2>Tempus Quadragesimæ<br />Hebdomada IV<br />Feria secunda</h2>
  <h3></h3>
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non audietur ultra vox fletus et vox clamoris</p>
  <p class="Areadingfrom">
    Léctio libri Isaíæ prophétæ<span class="alindcha">65, 17-21</span>
  </p>
  <p>Hæc dicit Dóminus:</p>
  <p class="plectura">
    «Ecce ego creo cælos novos et terram novam, et non erunt in memória prióra
    et non ascéndent super cor.
  </p>
  <p class="plectura">
    Sed gaudébunt et exsultábunt usque in sempitérnum in his, quæ ego creo, quia
    ecce ego creo Ierúsalem exsultatiónem et pópulum eius gáudium. Et exsultábo
    in Ierúsalem et gaudébo in pópulo meo, et non audiétur in ea ultra vox
    fletus et vox clamóris.
  </p>
  <p class="plectura">
    Non erit ibi ámplius infans diérum et senex, qui non ímpleat dies suos.
    Quóniam puer erit, qui centenárius moriátur; et, qui non attíngat centum
    annos, maledíctus erit. Et ædificábunt domos et habitábunt et plantábunt
    víneas et cómedent fructus eárum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_63" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 29, 2 et 4. 5-6. 11-12a et 13b (: 2a)</span>
  </p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Exsaltábo te, Dómine, quóniam extraxísti me.
</div>
<div class="latin hijo hijo_65" ontouchend="cambialengua(this)">
  Exaltábo te, Dómine, quóniam extraxísti me,<br />nec delectásti inimícos meos
  super me.<br />Dómine, eduxísti ab inférno ánimam meam,<br />vivificásti me,
  ut non descénderem in lacum.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Exsaltábo te, Dómine, quóniam extraxísti me.
</div>
<div class="latin hijo hijo_67" ontouchend="cambialengua(this)">
  Psállite Dómino, sancti eius,<br />et confitémini memóriæ sanctitátis eius.<br />Quóniam
  ad moméntum indignátio eius,<br />et per vitam volúntas eius.<br />Ad vésperum
  demorátur fletus,<br />ad matutínum lætítia.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Exsaltábo te, Dómine, quóniam extraxísti me.
</div>
<div class="latin hijo hijo_69" ontouchend="cambialengua(this)">
  Audi, Dómine, et miserére mei,<br />Dómine, esto mihi adiútor.<br />Convertísti
  planctum meum in choros mihi.<br />Dómine Deus meus, in ætérnum confitébor
  tibi.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Exsaltábo te, Dómine, quóniam extraxísti me.
</div>
<div class="latin hijo hijo_71" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Cf. Am 5, 14</span>
  </p>
  <p class="PsalmAlleluiaVerse">
    Quǽrite bonum et non malum, ut vivátis,<br />ut sit Dóminus vobíscum.
  </p>
</div>
<div class="latin hijo hijo_72" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vade, filius tuus vivit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">4, 43-54</span>
  </p>
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_74" ontouchend="cambialengua(this)">
  <p>In illo témpore:</p>
  <p class="plectura">
    Exiit Iesus a Samaría in Galilǽam; ipse enim Iesus testimónium perhíbuit,
    quia prophéta in sua pátria honórem non habet. Cum ergo venísset in
    Galilǽam, excepérunt eum Galilǽi, cum ómnia vidíssent, quæ fécerat
    Hierosólymis in die festo; et ipsi enim vénerant in diem festum.
  </p>
  <p class="plectura">
    Venit ergo íterum in Cana Galilǽæ, ubi fecit aquam vinum. Et erat quidam
    régius, cuius fílius infirmabátur Caphárnaum; hic, cum audísset quia Iesus
    advénerit a Iudǽa in Galilǽam, ábiit ad eum et rogábat, ut descénderet et
    sanáret fílium eius; incipiébat enim mori.
  </p>
  <p class="plectura">
    Dixit ergo Iesus ad eum: «Nisi signa et prodígia vidéritis, non credétis».
  </p>
  <p class="plectura">
    Dicit ad eum régius: «Dómine, descénde priúsquam moriátur puer meus».
  </p>
  <p class="plectura">
    Dicit ei Iesus: «Vade. Fílius tuus vivit». Crédidit homo sermóni, quem dixit
    ei Iesus, et ibat.
  </p>
  <p class="plectura">
    Iam autem eo descendénte, servi eius occurrérunt ei dicéntes quia puer eius
    vivit. Interrogábat ergo horam ab eis, in qua mélius habúerit. Dixérunt ergo
    ei: «Heri hora séptima relíquit eum febris». Cognóvit ergo pater quia illa
    hora erat, in qua dixit ei Iesus: «Fílius tuus vivit», et crédidit ipse et
    domus eius tota.
  </p>
  <p class="plectura">
    Hoc íterum secúndum signum fecit Iesus, cum venísset a Iudǽa in Galilǽam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_76" ontouchend="cambialengua(this)">
  <h2>Tempus Quadragesimæ<br />Hebdomada IV<br />Feria tertia</h2>
  <h3></h3>
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Vidi aquam egredientem de templo, et omnes ad quos pervenit aqua ista salvi
    facti sunt (Missale Romanum, ad Aspersionem aquæ, tempore paschali).
  </p>
  <p class="Areadingfrom">
    Léctio libri Ezechiélis prophétæ<span class="alindcha">47, 1-9.12</span>
  </p>
  <p>In diébus illis:</p>
  <p class="plectura">
    Convértit me vir ad portam domus, et ecce aquæ egrediebántur subter limen
    domus ad oriéntem; fácies enim domus respiciébat ad oriéntem, aquæ autem
    descendébant a látere templi dextro a merídie altáris. Et edúxit me per viam
    portæ aquilónis et convértit me ad viam foras ad portam exteriórem, quæ
    respiciébat ad oriéntem; et ecce aquæ exeúntes a látere dextro.
  </p>
  <p class="plectura">
    Cum egrederétur vir ad oriéntem, qui habébat funículum in manu sua, mensus
    est mille cúbitos et tradúxit me per aquam usque ad talos. Rursúmque mensus
    est mille et tradúxit me per aquam usque ad génua. Et mensus est mille et
    tradúxit me per aquam usque ad renes. Et mensus est mille; torrens, quem non
    pótui pertransíre, quóniam intumúerant aquæ, aquæ ad natándum; torrens, qui
    non póterat transvadári. Et dixit ad me: «Certe vidísti, fili hóminis»; et
    duxit me et convértit ad ripam torréntis.
  </p>
  <p class="plectura">
    Cumque me convertíssem, ecce in ripa torréntis ligna multa nimis ex utráque
    parte; et ait ad me: «Aquæ istæ, quæ egrediúntur ad regiónem orientálem et
    descéndunt ad Arabam, intrábunt mare, aquas salsas, et sanabúntur aquæ: et
    omnis ánima vivens, quæ movétur, quocúmque vénerit torrens, vivet, et erunt
    pisces multi satis, postquam vénerint illuc aquæ istæ, et sanabúntur et
    vivent ómnia, ad quæ vénerit torrens.
  </p>
  <p class="plectura">
    Et super torréntem oriétur in ripis eius ex utráque parte omne lignum
    pomíferum; non défluet fólium ex eo, et non defíciet fructus eius: per
    síngulos menses áfferet primitíva, quia aquæ eius de sanctuário egrediéntur,
    et erunt fructus eius in cibum, et fólia eius ad medicínam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_79" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 45, 2-3. 5-6. 8-9ab (: 8)</span>
  </p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Dóminus virtútum nobíscum, refúgium nobis Deus
  Iacob.
</div>
<div class="latin hijo hijo_81" ontouchend="cambialengua(this)">
  Deus est nobis refúgium et virtus,<br />adiutórium in tribulatiónibus invéntus
  est nimis.<br />Proptérea non timébimus, dum turbábitur terra,<br />et
  transferéntur montes in cor maris.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Dóminus virtútum nobíscum, refúgium nobis Deus
  Iacob.
</div>
<div class="latin hijo hijo_83" ontouchend="cambialengua(this)">
  Flúminis rivi lætíficant civitátem Dei,<br />sancta tabernácula Altíssimi.<br />Deus
  in médio eius, non commovébitur;<br />adiuvábit eam Deus mane dilúculo.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Dóminus virtútum nobíscum, refúgium nobis Deus
  Iacob.
</div>
<div class="latin hijo hijo_85" ontouchend="cambialengua(this)">
  Dóminus virtútum nobíscum,<br />refúgium nobis Deus Iacob.<br />Veníte et
  vidéte ópera Dómini,<br />quæ pósuit prodígia super terram.
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Dóminus virtútum nobíscum, refúgium nobis Deus
  Iacob.
</div>
<div class="latin hijo hijo_87" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Ps 50, 12a. 14a</span>
  </p>
  <p class="PsalmAlleluiaVerse">
    Cor mundum crea in me, Deus.<br />Redde mihi lætítiam salutáris tui.
  </p>
</div>
<div class="latin hijo hijo_88" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Statim sanus factus est homo</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">5, 1-3a.5-16</span>
  </p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_90" ontouchend="cambialengua(this)">
  <p>
    Erat dies festus Iudæórum, et ascéndit Iesus Hierosólymam. Est autem
    Hierosólymis, super Probática, piscína, quæ cognominátur Hebráice Bethsátha,
    quinque pórticus habens. In his iacébat multitúdo languéntium, cæcórum,
    claudórum, aridórum.
  </p>
  <p class="plectura">
    Erat autem quidam homo ibi trigínta et octo annos habens in infirmitáte sua.
    Hunc cum vidísset Iesus iacéntem, et cognovísset quia multum iam tempus
    habet, dicit ei: «Vis sanus fíeri?».
  </p>
  <p class="plectura">
    Respóndit ei lánguidus: «Dómine, hóminem non hábeo, ut, cum turbáta fúerit
    aqua, mittat me in piscínam; dum autem vénio ego, álius ante me descéndit».
  </p>
  <p class="plectura">
    Dicit ei Iesus: «Surge, tolle grabátum tuum et ámbula». Et statim sanus
    factus est homo et sústulit grabátum suum et ambulábat.
  </p>
  <p class="plectura">
    Erat autem sábbatum in illo die. Dicébant ergo Iudǽi illi, qui sanátus
    fúerat: «Sábbatum est, et non licet tibi tóllere grabátum tuum».
  </p>
  <p class="plectura">
    Ille autem respóndit eis: «Qui me fecit sanum, ille mihi dixit: “Tolle
    grabátum tuum et ámbula”».
  </p>
  <p class="plectura">
    Interrogavérunt eum: «Quis est ille homo, qui dixit tibi: “Tolle et
    ámbula”?». Is autem, qui sanus fúerat efféctus, nesciébat quis esset; Iesus
    enim declinávit a turba constitúta in loco.
  </p>
  <p class="plectura">
    Póstea invénit eum Iesus in templo et dixit illi: «Ecce sanus factus es; iam
    noli peccáre, ne detérius tibi áliquid contíngat». Abiit ille homo et
    nuntiávit Iudǽis quia Iesus esset, qui fecit eum sanum. Et proptérea
    persequebántur Iudǽi Iesum, quia hæc faciébat in sábbato.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_92" ontouchend="cambialengua(this)">
  <h2>Tempus Quadragesimæ<br />Hebdomada IV<br />Feria quarta</h2>
  <h3></h3>
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dedi te in fœdus populi, ut suscitares terram</p>
  <p class="Areadingfrom">
    Léctio libri Isaíæ prophétæ<span class="alindcha">49, 8-15</span>
  </p>
  <p>Hæc dicit Dóminus:</p>
  <p>
    «In témpore benepláciti exaudívi te et in die salútis auxiliátus sum tui; et
    servávi te et dedi te in fœdus pópuli, ut suscitáres terram et distribúeres
    hereditátes dissipátas; ut díceres his, qui vincti sunt: «Exite», et his,
    qui in ténebris: «Revelámini».
  </p>
  <p>
    Super vias pascéntur, et in ómnibus cóllibus decalvátis páscua eórum; non
    esúrient neque sítient, et non percútiet eos æstus vel&nbsp; sol, quia
    miserátor eórum reget eos et ad fontes aquárum addúcet eos. Et ponam omnes
    montes meos in viam, et sémitæ meæ exaltabúntur. Ecce isti de longe vénient,
    et ecce illi ab aquilóne et mari, et isti de terra Sinim».
  </p>
  <p>
    Laudáte, cæli, et exsúlta, terra; iubiláte, montes, laudem, quia consolátur
    Dóminus pópulum suum et páuperum suórum miserétur.
  </p>
  <p>Et dixit Sion: «Derelíquit me Dóminus, et Dóminus oblítus est mei».</p>
  <p>
    Numquid oblivísci potest múlier infántem suum, ut non misereátur fílio úteri
    sui? Et si illa oblíta fúerit, ego tamen non oblivíscar tui.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_95" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 8-9. 13cd-14. 17-18 (: 8a)</span>
  </p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Miserátor et miséricors Dóminus.
</div>
<div class="latin hijo hijo_97" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Suávis
  Dóminus univérsis,<br />et miseratiónes eius super ómnia ópera eius.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Miserátor et miséricors Dóminus.
</div>
<div class="latin hijo hijo_99" ontouchend="cambialengua(this)">
  Fidélis Dóminus in ómnibus verbis suis,<br />et sanctus in ómnibus opéribus
  suis.<br />Allevat Dóminus omnes qui córruunt,<br />et érigit omnes depréssos.
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Miserátor et miséricors Dóminus.
</div>
<div class="latin hijo hijo_101" ontouchend="cambialengua(this)">
  Iustus Dóminus in ómnibus viis suis,<br />et sanctus in ómnibus opéribus
  suis.<br />Prope est Dóminus ómnibus invocántibus eum,<br />ómnibus
  invocántibus eum in veritáte.
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Miserátor et miséricors Dóminus.
</div>
<div class="latin hijo hijo_103" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Io 11, 25a. 26</span>
  </p>
  <p class="PsalmAlleluiaVerse">
    Ego sum resurréctio et vita, dicit Dóminus;<br />qui credit in me non
    moriétur in ætérnum.
  </p>
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sicut Pater suscitat mortuos et vivificat, sic et Filius quos vult vivificat
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">5, 17-30</span>
  </p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_106" ontouchend="cambialengua(this)">
  <p>In illo témpore:</p>
  <p class="plectura">
    Respóndit Iesus Iudǽis: «Pater meus usque modo operátur, et ego óperor».
  </p>
  <p class="plectura">
    Proptérea ergo magis quærébant eum Iudǽi interfícere, quia non solum
    solvébat sábbatum, sed et Patrem suum dicébat Deum, æquálem se fáciens Deo.
  </p>
  <p class="plectura">Respóndit ítaque Iesus et dixit eis:</p>
  <p class="plectura">
    «Amen, amen dico vobis: Non potest Fílius a se fácere quidquam, nisi quod
    víderit Patrem faciéntem; quæcúmque enim ille fáciat, hæc et Fílius
    simíliter facit. Pater enim díligit Fílium et ómnia demónstrat ei, quæ ipse
    facit, et maióra his demonstrábit ei ópera, ut vos mirémini.
  </p>
  <p class="plectura">
    Sicut enim Pater súscitat mórtuos et vivíficat, sic et Fílius, quos vult,
    vivíficat. Neque enim Pater iúdicat quemquam, sed iudícium omne dedit Fílio,
    ut omnes honoríficent Fílium, sicut honoríficant Patrem. Qui non honoríficat
    Fílium, non honoríficat Patrem, qui misit illum. Amen, amen dico vobis: Qui
    verbum meum audit et credit ei, qui misit me, habet vitam ætérnam et in
    iudícium non venit, sed tránsiit a morte in vitam.
  </p>
  <p class="plectura">
    Amen, amen dico vobis: Venit hora, et nunc est, quando mórtui áudient vocem
    Fílii Dei et, qui audíerint, vivent. Sicut enim Pater habet vitam in
    semetípso, sic dedit et Fílio vitam habére in semetípso; et potestátem dedit
    ei iudícium fácere, quia Fílius hóminis est.
  </p>
  <p class="plectura">
    Nolíte mirári hoc, quia venit hora, in qua omnes, qui in monuméntis sunt,
    áudient vocem eius; et procédent, qui bona fecérunt, in resurrectiónem vitæ,
    qui vero mala egérunt, in resurrectiónem iudícii.
  </p>
  <p class="plectura">
    Non possum ego a meípso fácere quidquam; sicut áudio, iúdico, et iudícium
    meum iustum est, quia non quæro voluntátem meam, sed voluntátem eius, qui
    misit me».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_108" ontouchend="cambialengua(this)">
  <h2>Tempus Quadragesimæ<br />Hebdomada IV<br />Feria quinta</h2>
  <h3></h3>
</div>
<div class="latin hijo hijo_109" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Esto placabilis super nequitia populi tui</p>
  <p class="Areadingfrom">
    Léctio libri Exodi<span class="alindcha">32, 7-14</span>
  </p>
  <p>In diébus illis:</p>
  <p class="plectura">
    Locútus est Dóminus ad Móysen: «Vade, descénde; peccávit pópulus tuus, quem
    eduxísti de terra Ægýpti. Recessérunt cito de via, quam præcépi eis,
    fecerúntque sibi vítulum conflátilem et adoravérunt atque immolántes ei
    hóstias dixérunt: “Isti sunt dii tui, Israel, qui te eduxérunt de terra
    Ægýpti!”».
  </p>
  <p class="plectura">
    Rursúmque ait Dóminus ad Móysen: «Cerno quod pópulus iste duræ cervícis sit;
    dimítte me, ut irascátur furor meus contra eos et déleam eos faciámque te in
    gentem magnam».
  </p>
  <p class="plectura">
    Móyses autem orábat Dóminum Deum suum dicens: «Cur, Dómine, iráscitur furor
    tuus contra pópulum tuum, quem eduxísti de terra Ægýpti in fortitúdine magna
    et in manu robústa? Ne, quæso, dicant Ægýptii: “Cállide edúxit eos, ut
    interfíceret in móntibus et deléret e terra”. Quiéscat ira tua, et esto
    placábilis super nequítia pópuli tui.
  </p>
  <p class="plectura">
    Recordáre Abraham, Isaac et Israel servórum tuórum, quibus iurásti per
    temetípsum dicens: “Multiplicábo semen vestrum sicut stellas cæli; et
    univérsam terram hanc, de qua locútus sum, dabo sémini vestro, et
    possidébitis eam semper”».
  </p>
  <p class="plectura">
    Placatúsque est Dóminus, ne fáceret malum, quod locútus fúerat advérsus
    pópulum suum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 105, 19-20. 21-22. 23 (: 4a)</span>
  </p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_113" ontouchend="cambialengua(this)">
  Et fecérunt vítulum in Horeb,<br />et adoravérunt scúlptile;<br />et
  mutavérunt glóriam suam<br />in similitúdinem tauri comedéntis fenum.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_115" ontouchend="cambialengua(this)">
  Oblíti sunt Deum qui salvávit eos,<br />qui fecit magnália in Ægýpto,<br />mirabília
  in terra Cham,<br />terribília in Mari Rubro.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_117" ontouchend="cambialengua(this)">
  Et dixit quia dispérderet eos,<br />nisi affuísset Móyses eléctus eius:<br />Stetit
  in confractióne in conspéctu eius,<br />ut avérteret iram eius, ne destrúeret
  eos.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_119" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Io 3, 16</span>
  </p>
  <p class="PsalmAlleluiaVerse">
    Sic enim diléxit Deus mundum,<br />ut Fílium suum unigénitum daret;<br />omnis
    qui credit in eum habet vitam ætérnam.
  </p>
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Est qui accuset vos Moyses, in quo vos speratis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">5, 31-47</span>
  </p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_122" ontouchend="cambialengua(this)">
  <p>In illo témpore: Dixit Iesus Iudǽis:</p>
  <p class="plectura">
    «Si ego testimónium perhíbeo de meípso, testimónium meum non est verum;
    álius est, qui testimónium pérhibet de me, et scio quia verum est
    testimónium, quod pérhibet de me.
  </p>
  <p class="plectura">
    Vos misístis ad Ioánnem, et testimónium perhíbuit veritáti; ego autem non ab
    hómine testimónium accípio, sed hæc dico, ut vos salvi sitis. Ille erat
    lucérna ardens et lucens; vos autem voluístis exsultáre ad horam in luce
    eius.
  </p>
  <p class="plectura">
    Ego autem hábeo testimónium maius Ioánne; ópera enim, quæ dedit mihi Pater,
    ut perfíciam ea, ipsa ópera, quæ ego fácio, testimónium pérhibent de me,
    quia Pater me misit; et, qui misit me, Pater, ipse testimónium perhíbuit de
    me. Neque vocem eius umquam audístis neque spéciem eius vidístis; et verbum
    eius non habétis in vobis manens, quia, quem misit ille, huic vos non
    créditis.
  </p>
  <p class="plectura">
    Scrutámini Scriptúras, quia vos putátis in ipsis vitam ætérnam habére; et
    illæ sunt, quæ testimónium pérhibent de me. Et non vultis veníre ad me, ut
    vitam habeátis.
  </p>
  <p class="plectura">
    Glóriam ab homínibus non accípio, sed cognóvi vos, quia dilectiónem Dei non
    habétis in vobis. Ego veni in nómine Patris mei, et non accípitis me; si
    álius vénerit in nómine suo, illum accipiétis. Quómodo potéstis vos crédere,
    qui glóriam ab ínvicem accípitis, et glóriam, quæ a solo est Deo, non
    quǽritis?
  </p>
  <p class="plectura">
    Nolíte putáre quia ego accusatúrus sim vos apud Patrem; est qui accúset vos:
    Móyses, in quo vos sperátis. Si enim crederétis Móysi, crederétis fórsitan
    et mihi; de me enim ille scripsit. Si autem illíus lítteris non créditis,
    quómodo meis verbis credétis?».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_124" ontouchend="cambialengua(this)">
  <h2>Tempus Quadragesimæ<br />Hebdomada IV<br />Feria sexta</h2>
  <h3></h3>
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Morte turpissima condemnemus eum</p>
  <p class="Areadingfrom">
    Léctio libri Sapiéntiæ<span class="alindcha">2, 1a.12-22</span>
  </p>
  <p>Dixérunt ímpii enim cogitántes apud se non recte:</p>
  <p class="plectura">
    «Circumveniámus ergo iustum, quóniam inútilis est nobis et contrárius est
    opéribus nostris et impróperat nobis peccáta legis et diffámat in nos
    peccáta disciplínæ nostræ. Promíttit se sciéntiam Dei habére et fílium Dei
    se nóminat.
  </p>
  <p class="plectura">
    Factus est nobis in accusatiónem cogitatiónum nostrárum; gravis est nobis
    étiam ad vidéndum, quóniam dissímilis est áliis vita illíus, et immutátæ
    sunt viæ eius. Tamquam scória æstimáti sumus ab illo, et ábstinet se a viis
    nostris tamquam ab immundítiis; beáta dicit novíssima iustórum et gloriátur
    patrem se habére Deum.
  </p>
  <p class="plectura">
    Videámus ergo si sermónes illíus veri sint, et tentémus, quæ in éxitu eius
    erunt: si enim est verus fílius Dei, suscípiet illum et liberábit eum de
    mánibus contrariórum.
  </p>
  <p class="plectura">
    Contumélia et torménto interrogémus eum, ut sciámus modéstiam eius et
    probémus patiéntiam illíus; morte turpíssima condemnémus eum: erit enim ei
    visitátio ex sermónibus illíus».
  </p>
  <p class="plectura">
    Hæc cogitavérunt et erravérunt; excæcávit enim illos malítia eórum, et
    nesciérunt sacraménta Dei neque mercédem speravérunt sanctitátis nec
    iudicavérunt honórem animárum immaculatárum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_127" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 17-18. 19-20. 21 et 23 (: 19a)</span>
  </p>
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Iuxta est Dóminus iis qui contríto sunt corde.
</div>
<div class="latin hijo hijo_129" ontouchend="cambialengua(this)">
  Vultus autem Dómini super faciéntes mala,<br />ut perdat de terra memóriam
  eórum.<br />Clamavérunt, et Dóminus exaudívit,<br />et ex ómnibus
  tribulatiónibus eórum liberávit eos.
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Iuxta est Dóminus iis qui contríto sunt corde.
</div>
<div class="latin hijo hijo_131" ontouchend="cambialengua(this)">
  Iuxta est Dóminus iis qui contríto sunt corde,<br />et confráctos spíritu
  salvábit.<br />Multæ tribulatiónes iustórum,<br />et de ómnibus his liberábit
  eos Dóminus.
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Iuxta est Dóminus iis qui contríto sunt corde.
</div>
<div class="latin hijo hijo_133" ontouchend="cambialengua(this)">
  Custódit ómnia ossa eórum,<br />unum ex his non conterétur.<br />Rédimet
  Dóminus ánimas servórum suórum,<br />et non puniéntur omnes qui sperant in eo.
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Iuxta est Dóminus iis qui contríto sunt corde.
</div>
<div class="latin hijo hijo_135" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Mt 4, 4b</span>
  </p>
  <p class="PsalmAlleluiaVerse">
    Non in pane solo vivet homo,<br />sed in omni verbo quod procédit de ore
    Dei.
  </p>
</div>
<div class="latin hijo hijo_136" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Quærebant eum apprehendere, sed nondum venerat hora eius
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">7, 1-2.10.25-30</span>
  </p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_138" ontouchend="cambialengua(this)">
  <p>In illo témpore:</p>
  <p class="plectura">
    Ambulábat Iesus in Galilǽam; non enim volébat in Iudǽam ambuláre, quia
    quærébant eum Iudǽi interfícere.
  </p>
  <p class="plectura">
    Erat autem in próximo dies festus Iudæórum, Scenopégia. Ut autem ascendérunt
    fratres eius ad diem festum, tunc et ipse ascéndit, non maniféste sed quasi
    in occúlto.
  </p>
  <p class="plectura">
    Dicébant ergo quidam ex Hierosolymítis: «Nonne hic est, quem quærunt
    interfícere? Et ecce palam lóquitur, et nihil ei dicunt. Numquid vere
    cognovérunt príncipes quia hic est Christus? Sed hunc scimus unde sit,
    Christus autem cum vénerit, nemo scit unde sit».
  </p>
  <p class="plectura">
    Clamávit ergo docens in templo Iesus et dicens: «Et me scitis et unde sim
    scitis. Et a meípso non veni, sed est verus, qui misit me, quem vos non
    scitis. Ego scio eum, quia ab ipso sum, et ipse me misit».
  </p>
  <p class="plectura">
    Quærébant ergo eum apprehéndere, et nemo misit in illum manus, quia nondum
    vénerat hora eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_140" ontouchend="cambialengua(this)">
  <h2>Tempus Quadragesimæ<br />Hebdomada IV<br />Sabbato</h2>
  <h3></h3>
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ego quasi agnus mansuetus, qui portatur ad victimam</p>
  <p class="Areadingfrom">
    Léctio libri Ieremíæ prophétæ<span class="alindcha">11, 18-20</span>
  </p>
  <p class="Incipit-oneline">
    Tu autem, Dómine, demonstrásti mihi, et cognóvi; tunc ostendísti mihi ópera
    eórum.
  </p>
  <p>
    Et ego quasi agnus mansuétus, qui portátur ad víctimam; et non cognóvi quia
    super me cogitavérunt consília: «Cædámus lignum in vigóre eius et eradámus
    eum de terra vivéntium, et nomen eius non memorétur ámplius».
  </p>
  <p>
    Tu autem, Dómine exercítuum, qui iúdicas iuste et probas renes et corda:
    vídeam ultiónem tuam ex eis; tibi enim revelávi causam meam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps Ps 7, 2-3. 9bc-10. 11-12 (: 2a)</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Dómine Deus meus, in te sperávi.
</div>
<div class="latin hijo hijo_145" ontouchend="cambialengua(this)">
  Dómine Deus meus, in te sperávi;<br />salvum me fac ex ómnibus persequéntibus
  me et líbera me,<br />ne quando rápiat ut leo ánimam meam,<br />discérpens,
  dum non est qui salvum fáciat.
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Dómine Deus meus, in te sperávi.
</div>
<div class="latin hijo hijo_147" ontouchend="cambialengua(this)">
  Iúdica me, Dómine, secúndum iustítiam meam,<br />et secúndum innocéntiam meam,
  quæ est in me.<br />Consumátur nequítia peccatórum;<br />et iustum
  confírma:<br />scrutans corda et renes Deus iustus.
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Dómine Deus meus, in te sperávi.
</div>
<div class="latin hijo hijo_149" ontouchend="cambialengua(this)">
  Adiutórium meum apud Deum<br />qui salvos facit rectos corde.<br />Deus iudex
  iustus,<br />fortis iráscens per síngulos dies.
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Dómine Deus meus, in te sperávi.
</div>
<div class="latin hijo hijo_151" ontouchend="cambialengua(this)">
  <p class="PsalmAlleluiaTitle">
    Versus ante Evangelium<span class="alindcha">Cf. Lc 8, 15</span>
  </p>
  <p class="PsalmAlleluiaVerse">
    Beáti qui in corde bono et óptimo verbum Dei rétinent,<br />et fructum
    áfferunt in patiéntia.
  </p>
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Numquid a Galilæa Christus venit?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">7, 40-53</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_154" ontouchend="cambialengua(this)">
  <p>In illo témpore:</p>
  <p class="plectura">
    Ex turba, cum audíssent sermónes Iesu, dicébant: «Hic est vere prophéta!»;
    álii dicébant: «Hic est Christus!»; quidam autem dicébant: «Numquid a
    Galilǽa Christus venit? Nonne Scriptúra dixit: «Ex sémine David et de
    Béthlehem castéllo, ubi erat David, venit Christus»?». Dissénsio ítaque
    facta est in turba propter eum. Quidam autem ex ipsis volébant apprehéndere
    eum, sed nemo misit super illum manus.
  </p>
  <p class="plectura">
    Venérunt ergo minístri ad pontífices et pharisǽos; et dixérunt eis illi:
    «Quare non adduxístis eum?».
  </p>
  <p class="plectura">Respondérunt minístri: «Numquam sic locútus est homo».</p>
  <p class="plectura">
    Respondérunt ergo eis pharisǽi: «Numquid et vos sedúcti estis? Numquid
    áliquis ex princípibus crédidit in eum aut ex pharisǽis? Sed turba hæc, quæ
    non novit legem, maledícti sunt!».
  </p>
  <p class="plectura">
    Dicit Nicodémus ad eos, ille qui venit ad eum ántea, qui unus erat ex ipsis:
    «Numquid lex nostra iúdicat hóminem, nisi audíerit ab ipso prius et
    cognóverit quid fáciat?».
  </p>
  <p class="plectura">
    Respondérunt et dixérunt ei: «Numquid et tu ex Galilǽa es? Scrutáre et vide
    quia prophéta a Galilǽa non surgit!». Et revérsi sunt unusquísque in domum
    suam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Laus tibi, Christe.
</div>
