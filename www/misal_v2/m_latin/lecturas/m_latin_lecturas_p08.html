<div class="latin hijo hijo_1" ontouchend="cambialengua(this)">
  <h2>Pentecostes<br />In Vigilia</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">
    Vocatum est Babel, quia ibi confusum est labium universæ terræ
  </p>
  <p class="Areadingfrom">
    Léctio libri Génesis<span class="alindcha">11, 1-9</span>
  </p>
  <p class="Incipit-oneline">
    Erat univérsa terra lábii uníus et sermónum eorúndem. Cumque
    proficisceréntur de oriénte, invenérunt campum in terra Sénnaar et
    habitavérunt in eo. Dixítque alter ad próximum suum: «Veníte, faciámus
    láteres et coquámus eos igni». Habuerúntque láteres pro saxis et bitúmen pro
    cæménto.
  </p>
  <p>
    Et dixérunt: «Veníte, faciámus nobis civitátem et turrim, cuius culmen
    pertíngat ad cælum, et faciámus nobis nomen, ne dividámur super fáciem
    univérsæ terræ».
  </p>
  <p>
    Descéndit autem Dóminus, ut vidéret civitátem et turrim, quam ædificavérunt
    fílii hóminum, et dixit Dóminus: «Ecce unus est pópulus et unum lábium
    ómnibus; et hoc est inítium operatiónis eórum, nec eis erit deínceps
    diffícile, quidquid cogitáverint fácere. Veníte ígitur, descendámus et
    confundámus ibi linguam eórum, ut non intéllegat unusquísque vocem próximi
    sui».
  </p>
  <p>
    Atque ita divísit eos Dóminus ex illo loco super fáciem univérsæ terræ, et
    cessavérunt ædificáre civitátem. Et idcírco vocátum est nomen eius Babel,
    quia ibi confúsum est lábium univérsæ terræ, et inde dispérsit eos Dóminus
    super fáciem univérsæ terræ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">Descendet Dóminus coram omni plebe super montem Sinai</p>
  <p class="Areadingfrom">
    Léctio libri Exodi<span class="alindcha">19, 3-8a. 16-20b</span>
  </p>
  <p class="Incipit-oneline">In diébus illis:</p>
  <p>
    Móyses ascéndit ad Deum, vocavítque eum Dóminus de monte et ait: «Hæc dices
    dómui Iacob et annuntiábis fíliis Israel:
  </p>
  <p>
    Vos ipsi vidístis, quæ fécerim Ægýptiis, quómodo portáverim vos super alas
    aquilárum et addúxerim ad me. Si ergo audiéritis vocem meam et custodiéritis
    pactum meum, éritis mihi in pecúlium de cunctis pópulis; mea est enim omnis
    terra. Et vos éritis mihi regnum sacerdótum et gens sancta.
  </p>
  <p>Hæc sunt verba, quæ loquéris ad fílios Israel».</p>
  <p>
    Venit Móyses et, convocátis maióribus natu pópuli, expósuit omnes sermónes,
    quos mandáverat Dóminus. Respondítque univérsus pópulus simul: «Cuncta, quæ
    locútus est Dóminus, faciémus».
  </p>
  <p>
    Iamque advénerat tértius dies, et mane inclarúerat; et ecce cœpérunt audíri
    tonítrua ac micáre fúlgura et nubes densíssima operíre montem, clangórque
    búcinæ veheméntius perstrepébat; et tímuit pópulus, qui erat in castris.
    Cumque eduxísset eos Móyses in occúrsum Dei de loco castrórum, stetérunt ad
    radíces montis. Totus autem mons Sínai fumábat, eo quod descendísset Dóminus
    super eum in igne, et ascénderet fumus ex eo quasi de fornáce. Et trémuit
    omnis mons veheménter.
  </p>
  <p>
    Et sónitus búcinæ paulátim crescébat in maius; Móyses loquebátur, et Deus
    respondébat ei cum voce. Descendítque Dóminus super montem Sínai in ipso
    montis vértice et vocávit Móysen in cacúmen eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">Ossa arida, intromittam in vos spiritum, et vivetis</p>
  <p class="Areadingfrom">
    <span>Léctio libri Ezechiélis prophétæ</span><span class="alindcha">37,
      1-14</span>
  </p>
  <p class="Incipit-oneline">In diébus illis:</p>
  <p>
    Facta est super me manus Dómini et edúxit me in spíritu Dómini et pósuit me
    in médio campi, qui erat plenus óssibus, et circumdúxit me per ea in gyro:
    erant autem multa valde super fáciem campi siccáque veheménter.
  </p>
  <p>
    Et dixit ad me: «Fili hóminis, putásne vivent ossa ista?». Et dixi: «Dómine,
    tu nosti».
  </p>
  <p>
    Et dixit ad me: «Vaticináre super ossa ista et dices eis: Ossa árida, audíte
    verbum Dómini. Hæc dicit Dóminus Deus óssibus his: Ecce ego intromíttam in
    vos spíritum, et vivétis, et dabo super vos nervos et succréscere fáciam
    super vos carnes et superexténdam in vobis cutem et dabo vobis spíritum, et
    vivétis et sciétis quia ego Dóminus».
  </p>
  <p>
    Et prophetávi, sicut præcéperat mihi. Factus est autem sónitus, prophetánte
    me, et ecce commótio; et accessérunt ossa ad ossa, unumquódque ad iunctúram
    suam. Et vidi: et ecce super ea nervi et carnes ascendérunt, et exténta est
    in eis cutis désuper, sed spíritum non habébant.
  </p>
  <p>
    Et dixit ad me: «Vaticináre ad spíritum; vaticináre, fili hóminis, et dices
    ad spíritum: Hæc dicit Dóminus Deus: A quáttuor ventis veni, spíritus, et
    insúffla super interféctos istos, ut revivíscant».
  </p>
  <p>
    Et prophetávi, sicut præcéperat mihi, et ingréssus est in ea spíritus; et
    vixérunt steterúntque super pedes suos, exércitus grandis nimis valde.
  </p>
  <p>
    Et dixit ad me: «Fili hóminis, ossa hæc univérsa domus Israel est. Ipsi
    dicunt: “Aruérunt ossa nostra, et périit spes nostra, et abscíssi sumus”.
    Proptérea vaticináre et dices ad eos: Hæc dicit Dóminus Deus:
  </p>
  <p>
    Ecce ego apériam túmulos vestros et edúcam vos de sepúlcris vestris, pópulus
    meus, et indúcam vos in terram Israel; et sciétis quia ego Dóminus, cum
    aperúero sepúlcra vestra et edúxero vos de túmulis vestris, pópulus meus. Et
    dabo spíritum meum in vobis, et vivétis, et collocábo vos super humum
    vestram, et sciétis quia ego Dóminus. Locútus sum et fácio», ait Dóminus
    Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_5" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">Super servos meos et ancillas effundam Spiritum meum</p>
  <p class="Areadingfrom">
    Léctio libri Ioélis prophétæ<span class="alindcha">3, 1-5</span>
  </p>
  <p class="Incipit-oneline">Hæc dicit Dóminus:</p>
  <p>
    «Effúndam spíritum meum super omnem carnem, et prophetábunt fílii vestri et
    fíliæ vestræ, senes vestri sómnia somniábunt, et iúvenes vestri visiónes
    vidébunt; sed et super servos meos et ancíllas in diébus illis effúndam
    spíritum meum.
  </p>
  <p>
    Et dabo prodígia in cælo et in terra, sánguinem et ignem et colúmnas fumi;
    sol convertétur in ténebras, et luna in sánguinem, ántequam véniat dies
    Dómini magnus et horríbilis.
  </p>
  <p>
    Et erit: omnis, qui invocáverit nomen Dómini, salvus erit, quia in monte
    Sion et in Ierúsalem erit salvátio, sicut dixit Dóminus, et in resíduis,
    quos Dóminus vocáverit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_6" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_7" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 103, 1-2a. 24. 27-28.
      29bc-30</span>
  </p>
</div>
<div class="latin hijo hijo_8" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_9" ontouchend="cambialengua(this)">
  Bénedic, ánima mea, Dómino:<br />Dómine Deus meus, magnificátus es
  veheménter.<br />Confessiónem et decórem induísti,<br />amíctus lúmine sicut
  vestiménto.
</div>
<div class="latin hijo hijo_10" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_11" ontouchend="cambialengua(this)">
  Quam multiplicáta sunt ópera tua, Dómine:<br />omnia in sapiéntia
  fecísti,<br />impléta
  est terra creatúra tua.<br />Bénedic, ánima mea, Dómino.
</div>
<div class="latin hijo hijo_12" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_13" ontouchend="cambialengua(this)">
  Omnia a te exspéctant,<br />ut des illis escam in témpore suo.<br />Dante te
  illis, cólligent,<br />aperiénte te manum tuam, implebúntur bonis.
</div>
<div class="latin hijo hijo_14" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_15" ontouchend="cambialengua(this)">
  Revocábis spíritum eórum, et defícient,<br />et in púlverem suum
  reverténtur.<br />Emíttes spíritum tuum, et creabúntur,<br />et renovábis
  fáciem terræ.
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Lectio Secunda</p>
  <p class="Summary">Spiritus interpellat gemitibus inenarrabilibus</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">8,
      22-27</span>
  </p>
  <p class="Incipit-oneline">Fratres:</p>
  <p>
    Scimus quod omnis creatúra congemíscit et compárturit usque adhuc; non solum
    autem, sed et nos ipsi primítias Spíritus habéntes, et ipsi intra nos
    gémimus adoptiónem filiórum exspectántes, redemptiónem córporis nostri. Spe
    enim salvi facti sumus; spes autem, quæ vidétur, non est spes; nam, quod
    videt, quis sperat? Si autem, quod non vidémus, sperámus, per patiéntiam
    exspectámus.
  </p>
  <p>
    Simíliter autem et Spíritus ádiuvat infirmitátem nostram; nam quid orémus,
    sicut opórtet, nescímus, sed ipse Spíritus interpéllat gemítibus
    inenarrabílibus; qui autem scrutátur corda, scit quid desíderet Spíritus,
    quia secúndum Deum póstulat pro sanctis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_19" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Veni, Sancte Spíritus, reple tuórum corda fidélium, et tui
    amóris in eis ignem accénde<br />Allelúia.
  </p>
</div>
<div class="latin hijo hijo_20" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Flumina fluent aquæ vivæ</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">7, 37-39</span>
  </p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_22" ontouchend="cambialengua(this)">
  <p class="TheWordoftheLord4">
    In novíssimo die magno festivitátis stabat Iesus et clamávit dicens: «Si
    quis sitit, véniat ad me et bibat, qui credit in me. Sicut dixit Scriptúra,
    flúmina de ventre eius fluent aquæ vivæ».
  </p>
  <p>
    Hoc autem dixit de Spíritu, quem acceptúri erant qui credíderant in eum.
    Nondum enim erat Spíritus, quia Iesus nondum fúerat glorificátus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_24" ontouchend="cambialengua(this)">
  <h2>Dominica Pentecostes</h2>
</div>
<div class="latin hijo hijo_25" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Repleti sunt omnes Spiritu Sancto et cœperunt loqui</p>
  <p class="Areadingfrom">
    Léctio Actuum Apostolórum<span class="alindcha">2, 1-11</span>
  </p>
  <p class="Incipit-oneline">
    Cum complerétur dies Pentecóstes, erant omnes páriter in eódem loco. Et
    factus est repénte de cælo sonus tamquam adveniéntis spíritus veheméntis et
    replévit totam domum, ubi erant sedéntes. Et apparuérunt illis dispertítæ
    linguæ tamquam ignis, sedítque supra síngulos eórum; et repléti sunt omnes
    Spíritu Sancto et cœpérunt loqui áliis linguis, prout Spíritus dabat éloqui
    illis.
  </p>
  <p>
    Erant autem in Ierúsalem habitántes Iudǽi, viri religiósi ex omni natióne,
    quæ sub cælo est; facta autem hac voce, convénit multitúdo et confúsa est,
    quóniam audiébat unusquísque lingua sua illos loquéntes. Stupébant autem et
    mirabántur dicéntes:
  </p>
  <p>
    «Nonne ecce omnes isti, qui loquúntur, Galilǽi sunt? Et quómodo nos audímus
    unusquísque própria lingua nostra, in qua nati sumus? Parthi et Medi et
    Elamítæ et qui hábitant Mesopotámiam, Iudǽam quoque et Cappadóciam, Pontum
    et Asiam, Phrýgiam quoque et Pamphýliam, Ægýptum et partes Líbyæ, quæ est
    circa Cyrénem, et ádvenæ Románi, Iudǽi quoque et prosélyti, Cretes et
    Arabes, audímus loquéntes eos nostris linguis magnália Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_27" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 103, 1ab et 24ac. 29bc-30. 31
      et 34 (.: cf. 30)</span>
  </p>
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_29" ontouchend="cambialengua(this)">
  Bénedic, ánima mea, Dómino:<br />Dómine Deus meus, magnificátus es
  veheménter.<br />Quam multiplicáta sunt ópera tua, Dómine:<br />impléta est
  terra creatúra tua.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_31" ontouchend="cambialengua(this)">
  Revocábis spíritum eórum, et defícient,<br />et in púlverem suum
  reverténtur.<br />Emíttes spíritum tuum, et creabúntur,<br />et renovábis
  fáciem terræ.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_33" ontouchend="cambialengua(this)">
  Sit glória Dómini in sǽculum;<br />lætétur Dóminus in opéribus
  suis.<br />Iucúndum
  sit ei elóquium meum,<br />ego vero delectábor in Dómino.
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Emítte Spíritum tuum, Dómine, et rénova fáciem
  terræ.<br /><span class="red">vel </span>
  Allelúia.
</div>
<div class="latin hijo hijo_35" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">In uno Spiritu omnes nos in unum corpus baptizati sumus</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 3b-7. 12-13</span>
  </p>
  <p class="Incipit-oneline">Fratres:</p>
  <p>Nemo potest dícere: «Dóminus Iesus», nisi in Spíritu Sancto.</p>
  <p>
    Divisiónes vero gratiárum sunt, idem autem Spíritus; et divisiónes
    ministratiónum sunt, idem autem Dóminus; et divisiónes operatiónum sunt,
    idem vero Deus, qui operátur ómnia in ómnibus. Unicuíque autem datur
    manifestátio Spíritus ad utilitátem.
  </p>
  <p>
    Sicut enim corpus unum est et membra habet multa, ómnia autem membra
    córporis, cum sint multa, unum corpus sunt, ita et Christus; étenim in uno
    Spíritu omnes nos in unum corpus baptizáti sumus, sive Iudǽi sive Græci sive
    servi sive líberi, et omnes unum Spíritum potáti sumus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Fructus Spiritus.</p>
  <p class="Areadingfrom">
    Léctio Epístolæ béati Pauli apóstoli ad Gálatas<span class="alindcha">5,
      16-25</span>
  </p>
  <p class="Incipit-oneline">Fratres:</p>
  <p>
    Spíritu ambuláte et concupiscéntiam carnis ne perfecéritis. Caro enim
    concupíscit advérsus Spíritum, Spíritus autem advérsus carnem; hæc enim
    ínvicem adversántur, ut non, quæcúmque vultis, illa faciátis. Quod si
    Spíritu ducímini, non estis sub lege.
  </p>
  <p>
    Manifésta autem sunt ópera carnis, quæ sunt fornicátio, immundítia, luxúria,
    idolórum sérvitus, venefícia, inimicítiæ, contentiónes, æmulatiónes, iræ,
    rixæ, dissensiónes, sectæ, invídiæ, ebrietátes, comissatiónes et his
    simília; quæ prædíco vobis, sicut prædíxi, quóniam, qui tália agunt, regnum
    Dei non consequéntur.
  </p>
  <p>
    Fructus autem Spíritus est cáritas, gáudium, pax, longanímitas, benígnitas,
    bónitas, fides, mansuetúdo, continéntia; advérsus huiúsmodi non est lex. Qui
    autem sunt Christi Iesu, carnem crucifixérunt cum vítiis et concupiscéntiis.
    Si vívimus Spíritu, Spíritu et ambulémus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">In uno Spiritu omnes nos in unum corpus baptizati sumus</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 3b-7. 12-13</span>
  </p>
  <p class="Incipit-oneline">Fratres:</p>
  <p>Nemo potest dícere: «Dóminus Iesus», nisi in Spíritu Sancto.</p>
  <p>
    Divisiónes vero gratiárum sunt, idem autem Spíritus; et divisiónes
    ministratiónum sunt, idem autem Dóminus; et divisiónes operatiónum sunt,
    idem vero Deus, qui operátur ómnia in ómnibus. Unicuíque autem datur
    manifestátio Spíritus ad utilitátem.
  </p>
  <p>
    Sicut enim corpus unum est et membra habet multa, ómnia autem membra
    córporis, cum sint multa, unum corpus sunt, ita et Christus; étenim in uno
    Spíritu omnes nos in unum corpus baptizáti sumus, sive Iudǽi sive Græci sive
    servi sive líberi, et omnes unum Spíritum potáti sumus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">In uno Spiritu omnes nos in unum corpus baptizati sumus</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">8,
      8-17</span>
  </p>
  <p class="Incipit-oneline">Fratres:</p>
  <p>
    Qui in carne sunt, Deo placére non possunt. Vos autem in carne non estis sed
    in Spíritu, si tamen Spíritus Dei hábitat in vobis. Si quis autem Spíritum
    Christi non habet, hic non est eius. Si autem Christus in vobis est, corpus
    quidem mórtuum est propter peccátum, Spíritus vero vita propter iustítiam.
    Quod si Spíritus eius, qui suscitávit Iesum a mórtuis, hábitat in vobis, qui
    suscitávit Christum a mórtuis vivificábit et mortália córpora vestra per
    inhabitántem Spíritum suum in vobis.
  </p>
  <p>
    Fratres, debitóres sumus non carni, ut secúndum carnem vivámus. Si enim
    secúndum carnem vixéritis, moriémini; si autem Spíritu ópera córporis
    mortificátis, vivétis.
  </p>
  <p>
    Quicúmque enim Spíritu Dei agúntur, hi fílii Dei sunt. Non enim accepístis
    spíritum servitútis íterum in timórem, sed accepístis Spíritum adoptiónis
    filiórum, in quo clamámus: «Abba, Pater!». Ipse Spíritus testimónium reddit
    una cum spíritu nostro, quod sumus fílii Dei. Si autem fílii, et herédes:
    herédes quidem Dei, coherédes autem Christi, si tamen compátimur, ut et
    conglorificémur.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">In uno Spiritu omnes nos in unum corpus baptizati sumus</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 3b-7. 12-13</span>
  </p>
  <p class="Incipit-oneline">Fratres:</p>
  <p>Nemo potest dícere: «Dóminus Iesus», nisi in Spíritu Sancto.</p>
  <p>
    Divisiónes vero gratiárum sunt, idem autem Spíritus; et divisiónes
    ministratiónum sunt, idem autem Dóminus; et divisiónes operatiónum sunt,
    idem vero Deus, qui operátur ómnia in ómnibus. Unicuíque autem datur
    manifestátio Spíritus ad utilitátem.
  </p>
  <p>
    Sicut enim corpus unum est et membra habet multa, ómnia autem membra
    córporis, cum sint multa, unum corpus sunt, ita et Christus; étenim in uno
    Spíritu omnes nos in unum corpus baptizáti sumus, sive Iudǽi sive Græci sive
    servi sive líberi, et omnes unum Spíritum potáti sumus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_41" ontouchend="cambialengua(this)">
  <p class="red">Sequentia</p>
</div>
<div class="latin hijo hijo_42" ontouchend="cambialengua(this)">
  Veni, Sancte Spíritus,<br />et emítte cǽlitus<br />lucis tuæ
  rádium.<br />Veni,
  pater páuperum,<br />veni, dator múnerum,<br />veni, lumen
  córdium.<br />Consolátor
  óptime,<br />dulcis hospes ánimæ,<br />dulce refrigérium.<br />In labóre
  réquies,<br />in æstu tempéries,<br />in fletu solátium.<br />O lux
  beatíssima,<br />reple cordis íntima<br />tuórum fidélium.<br />Sine tuo
  númine,<br />nihil est in hómine,<br />nihil est innóxium.<br />Lava quod est
  sórdidum,<br />riga quod est áridum,<br />sana quod est sáucium.<br />Flecte
  quod est rígidum,<br />fove quod est frígidum,<br />rege quod est
  dévium.<br />Da
  tuis fidélibus,<br />in te confidéntibus,<br />sacrum septenárium.<br />Da
  virtútis méritum,<br />da salútis éxitum,<br />da perénne gáudium.
</div>
<div class="latin hijo hijo_43" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Veni, Sancte Spíritus, reple tuórum corda fidélium, et tui
    amóris in eis ignem accénde.<br />Allelúia.
  </p>
</div>
<div class="latin hijo hijo_44" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sicut misit me Pater, et ego mitto vos: accipite Spiritum Sanctum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 19-23</span>
  </p>
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_46" ontouchend="cambialengua(this)">
  <p>
    Cum esset sero die illa prima sabbatórum, et fores essent clausæ, ubi erant
    discípuli, propter metum Iudæórum, venit Iesus et stetit in médio et dicit
    eis: «Pax vobis!». Et hoc cum dixísset, osténdit eis manus et latus. Gavísi
    sunt ergo discípuli, viso Dómino.
  </p>
  <p>
    Dixit ergo eis íterum: «Pax vobis! Sicut misit me Pater, et ego mitto vos».
    Et cum hoc dixísset, insufflávit et dicit eis: «Accípite Spíritum Sanctum.
    Quorum remiséritis peccáta, remíssa sunt eis; quorum retinuéritis, reténta
    sunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_47" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Spiritus veritatis deducet vos in omnem veritatem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">15, 26-27; 16, 12-15</span>
  </p>
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_49" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Cum autem vénerit Paráclitus, quem ego mittam vobis a Patre, Spíritum
    veritátis, qui a Patre procédit, ille testimónium perhibébit de me; sed et
    vos testimónium perhibétis, quia ab inítio mecum estis.
  </p>
  <p>
    Adhuc multa hábeo vobis dícere, sed non potéstis portáre modo. Cum autem
    vénerit ille, Spíritus veritátis, dedúcet vos in omnem veritátem; non enim
    loquétur a semetípso, sed quæcúmque áudiet, loquétur et, quæ ventúra sunt,
    annuntiábit vobis. Ille me clarificábit, quia de meo accípiet et annuntiábit
    vobis.
  </p>
  <p>
    Omnia, quæcúmque habet Pater, mea sunt; proptérea dixi quia de meo áccipit
    et annuntiábit vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sicut misit me Pater, et ego mitto vos: accipite Spiritum Sanctum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 19-23</span>
  </p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_52" ontouchend="cambialengua(this)">
  <p>
    Cum esset sero die illa prima sabbatórum, et fores essent clausæ, ubi erant
    discípuli, propter metum Iudæórum, venit Iesus et stetit in médio et dicit
    eis: «Pax vobis!». Et hoc cum dixísset, osténdit eis manus et latus. Gavísi
    sunt ergo discípuli, viso Dómino.
  </p>
  <p>
    Dixit ergo eis íterum: «Pax vobis! Sicut misit me Pater, et ego mitto vos».
    Et cum hoc dixísset, insufflávit et dicit eis: «Accípite Spíritum Sanctum.
    Quorum remiséritis peccáta, remíssa sunt eis; quorum retinuéritis, reténta
    sunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Spiritus veritatis deducet vos in omnem veritatem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">14, 15-16. 23b-26</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_55" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Si dilígitis me, mandáta mea servábitis; et ego rogábo Patrem, et álium
    Paráclitum dabit vobis, ut máneat vobíscum in ætérnum.
  </p>
  <p>
    Si quis díligit me, sermónem meum servábit, et Pater meus díliget eum, et ad
    eum veniémus et mansiónem apud eum faciémus; qui non díligit me, sermónes
    meos non servat. Et sermo, quem audítis, non est meus, sed eius qui misit
    me, Patris.
  </p>
  <p>
    Hæc locútus sum vobis apud vos manens. Paráclitus autem, Spíritus Sanctus,
    quem mittet Pater in nómine meo, ille vos docébit ómnia et súggeret vobis
    ómnia, quæ dixi vobis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sicut misit me Pater, et ego mitto vos: accipite Spiritum Sanctum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">20, 19-23</span>
  </p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_58" ontouchend="cambialengua(this)">
  <p>
    Cum esset sero die illa prima sabbatórum, et fores essent clausæ, ubi erant
    discípuli, propter metum Iudæórum, venit Iesus et stetit in médio et dicit
    eis: «Pax vobis!». Et hoc cum dixísset, osténdit eis manus et latus. Gavísi
    sunt ergo discípuli, viso Dómino.
  </p>
  <p>
    Dixit ergo eis íterum: «Pax vobis! Sicut misit me Pater, et ego mitto vos».
    Et cum hoc dixísset, insufflávit et dicit eis: «Accípite Spíritum Sanctum.
    Quorum remiséritis peccáta, remíssa sunt eis; quorum retinuéritis, reténta
    sunt».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Laus tibi, Christe.
</div>
