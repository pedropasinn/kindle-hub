<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XI</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Eritis mihi regnum sacerdotum et gens sancta</p>
  <p class="Areadingfrom">
    Léctio libri Exodi<span class="alindcha">19, 2-6a</span>
  </p>
  <p>In diébus illis:</p>
  <p>
    Perveniéntes fílii Israel usque in desértum Sínai, castrametáti sunt in
    eódem loco, ibíque Israel fixit tentória e regióne montis.
  </p>
  <p>
    Móyses autem ascéndit ad Deum, vocavítque eum Dóminus de monte et ait: «Hæc
    dices dómui Iacob et annuntiábis fíliis Israel:
  </p>
  <p>
    Vos ipsi vidístis, quæ fécerim Ægýptiis, quómodo portáverim vos super alas
    aquilárum et addúxerim ad me. Si ergo audiéritis vocem meam et custodiéritis
    pactum meum, éritis mihi in pecúlium de cunctis pópulis; mea est enim omnis
    terra. Et vos éritis mihi regnum sacerdótum et gens sancta».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 99, 2. 3. 5 (: 3c)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/.</span>Nos pópulus eius et oves páscuæ eius.
</div>
<div class="latin hijo hijo_6" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_7" ontouchend="cambialengua(this)">
  <span class="red">R/.</span>Nos pópulus eius et oves páscuæ eius.
</div>
<div class="latin hijo hijo_8" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_9" ontouchend="cambialengua(this)">
  <span class="red">R/.</span>Nos pópulus eius et oves páscuæ eius.
</div>
<div class="latin hijo hijo_10" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_11" ontouchend="cambialengua(this)">
  <span class="red">R/.</span>Nos pópulus eius et oves páscuæ eius.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Si reconciliati sumus per mortem Filii, multo magis salvi erimus in vita
    ipsius
  </p>
  <p class="Areadingfrom">
    Léctio Epístolæ beáti Pauli apóstoli ad Romános<span class="alindcha">5, 6-11</span>
  </p>
  <p>Fratres:</p>
  <p>
    Christus, cum adhuc infírmi essémus, secúndum tempus pro ímpiis mórtuus est.
  </p>
  <p>
    Vix enim pro iusto quis móritur; nam pro bono fórsitan quis et áudeat mori.
    Comméndat autem suam caritátem Deus in nos, quóniam, cum adhuc peccatóres
    essémus, Christus pro nobis mórtuus est. Multo ígitur magis iustificáti nunc
    in sánguine ipsíus, salvi érimus ab ira per ipsum!
  </p>
  <p>
    Si enim, cum inimíci essémus, reconciliáti sumus Deo per mortem Fílii eius,
    multo magis reconciliáti salvi érimus in vita ipsíus; non solum autem, sed
    et gloriámur in Deo per Dóminum nostrum Iesum Christum, per quem nunc
    reconciliatiónem accépimus.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mc 1, 15</span>
  </p>
  <p class="PsalmAlleluiaVerse">
    Allelúia.<br />Appropinquávit regnum Dei; pænitémini et crédite
    Evangélio.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Convocatis duodecim discipulis suis, misit eos</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">9, 36-38; 10, 1-8</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p>In illo témpore:</p>
  <p>
    Videns Iesus turbas, misértus est eis, quia erant vexáti et iacéntes sicut
    oves non habéntes pastórem. Tunc dicit discípulis suis: «Messis quidem
    multa, operárii autem pauci; rogáte ergo Dóminum messis, ut mittat operários
    in messem suam».
  </p>
  <p>
    Et convocátis Duódecim discípulis suis, dedit illis potestátem spirítuum
    immundórum, ut eícerent eos et curárent omnem languórem et omnem
    infirmitátem.
  </p>
  <p>
    Duódecim autem apostólorum nómina sunt hæc: primus Simon, qui dícitur
    Petrus, et Andréas frater eius, et Iacóbus Zebedǽi et Ioánnes frater eius,
    Philíppus et Bartholomǽus, Thomas et Matthǽus publicánus, Iacóbus Alphǽi et
    Thaddǽus, Simon Chananǽus et Iudas Iscariótes, qui et trádidit eum.
  </p>
  <p>
    Hos Duódecim misit Iesus præcípiens eis et dicens: «In viam géntium ne
    abiéritis et in civitátes Samaritanórum ne intravéritis; sed pótius ite ad
    oves, quæ periérunt domus Israel. Eúntes autem prædicáte dicéntes:
    «Appropinquávit regnum cælórum». Infírmos curáte, mórtuos suscitáte,
    leprósos mundáte, dǽmones eícite; gratis accepístis, gratis date».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Exaltavi lignum humile</p>
  <p class="Areadingfrom">
    Léctio libri Ezechiélis prophétæ<span class="alindcha">17, 22-24</span>
  </p>
  <p>Hæc dicit Dóminus Deus:</p>
  <p>
    «Et sumam ego de cacúmine cedri sublímis et ponam; de vértice ramórum eius
    ténerum distríngam et plantábo super montem excélsum et eminéntem.
  </p>
  <p>
    In monte sublími Israel plantábo illud; et erúmpet in germen et fáciet
    fructum et erit in cedrum magnam; et habitábunt sub ea omnes vólucres, et
    univérsum volátile sub umbra fróndium eius nidificábit.
  </p>
  <p>
    Et scient ómnia ligna regiónis quia ego Dóminus humiliávi lignum sublíme et
    exaltávi lignum húmile et siccávi lignum víride et fróndere feci lignum
    áridum. Ego Dóminus locútus sum et feci».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 91, 2-3. 13-14. 15-16 (: cf. 2a)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/.</span>Bonum est confitéri tibi, Dómine.
</div>
<div class="latin hijo hijo_23" ontouchend="cambialengua(this)">
  Bonum est confitéri Dómino,<br />et psállere nómini tuo, Altíssime,<br />annuntiáre
  mane misericórdiam tuam,<br />et veritátem tuam per noctem.
</div>
<div class="latin hijo hijo_24" ontouchend="cambialengua(this)">
  <span class="red">R/.</span>Bonum est confitéri tibi, Dómine.
</div>
<div class="latin hijo hijo_25" ontouchend="cambialengua(this)">
  Iustus ut palma florébit,<br />sicut cedrus Líbani succréscet.<br />Plantáti
  in domo Dómini,<br />in átriis Dei nostri florébunt.
</div>
<div class="latin hijo hijo_26" ontouchend="cambialengua(this)">
  <span class="red">R/.</span>Bonum est confitéri tibi, Dómine.
</div>
<div class="latin hijo hijo_27" ontouchend="cambialengua(this)">
  Adhuc fructus dabunt in senécta,<br />úberes et bene viréntes erunt,<br />ut
  annúntient quóniam rectus Dóminus,<br />refúgium meum, et non est iníquitas in
  eo.
</div>
<div class="latin hijo hijo_28" ontouchend="cambialengua(this)">
  <span class="red">R/.</span>Bonum est confitéri tibi, Dómine.
</div>
<div class="latin hijo hijo_29" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Contendimus sive præsentes sive absentes placere Domino</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">5, 6-10</span>
  </p>
  <p>Fratres:</p>
  <p>
    Audéntes semper et sciéntes quóniam, dum præséntes sumus in córpore,
    peregrinámur a Dómino; per fidem enim ambulámus et non per spéciem. Audémus
    autem et bonam voluntátem habémus magis peregrinári a córpore et præséntes
    esse ad Dóminum.
  </p>
  <p>
    Et ídeo conténdimus sive præséntes sive abséntes placére illi. Omnes enim
    nos manifestári opórtet ante tribúnal Christi, ut réferat unusquísque pro
    eis, quæ per corpus gessit, sive bonum sive malum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_30" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_31" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Semen est verbum Dei, sator autem Christus; omnis qui ínvenit
    eum, manébit in ætérnum.<br />Allelúia.
  </p>
</div>
<div class="latin hijo hijo_32" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Minus est omnibus seminibus, et fit maius omnibus holeribus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">4, 26-34</span>
  </p>
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_34" ontouchend="cambialengua(this)">
  <p>In illo témpore:</p>
  <p>
    Dicébat Iesus turbis: «Sic est regnum Dei, quemádmodum si homo iáciat
    seméntem in terram et dórmiat et exsúrgat nocte ac die, et semen gérminet et
    incréscat, dum nescit ille. Ultro terra fructíficat primum herbam, deínde
    spicam, deínde plenum fruméntum in spica. Et cum se prodúxerit fructus,
    statim mittit falcem, quóniam adest messis».
  </p>
  <p>
    Et dicébat: «Quómodo assimilábimus regnum Dei aut in qua parábola ponémus
    illud? Sicut granum sinápis, quod cum seminátum fúerit in terra, minus est
    ómnibus semínibus, quæ sunt in terra; et cum seminátum fúerit, ascéndit et
    fit maius ómnibus holéribus et facit ramos magnos, ita ut possint sub umbra
    eius aves cæli habitáre».
  </p>
  <p>
    Et tálibus multis parábolis loquebátur eis verbum, prout póterant audíre;
    sine parábola autem non loquebátur eis. Seórsum autem discípulis suis
    disserébat ómnia.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dóminus transtulit peccatum tuum; non morieris</p>
  <p class="Areadingfrom">
    Léctio libri secúndi Samuélis<span class="alindcha">12, 7-10.13</span>
  </p>
  <p>In diébus illis:</p>
  <p>
    Dixit Nathan ad David: «Hæc dicit Dóminus, Deus Israel: Ego unxi te in regem
    super Israel et ego érui te de manu Saul; et dedi tibi domum dómini tui et
    uxóres dómini tui in sinu tuo dedíque tibi domum Israel et Iudæ et, si parva
    sunt ista, adíciam tibi multo maióra.
  </p>
  <p>
    Quare ergo contempsísti verbum Dómini, ut fáceres malum in conspéctu eius?
    Uríam Hetthǽum percussísti gládio et uxórem illíus accepísti uxórem tibi et
    interfecísti eum gládio filiórum Ammon. Quam ob rem non recédet gládius de
    domo tua usque in sempitérnum, eo quod despéxeris me et túleris uxórem Uríæ
    Hetthǽi, ut esset uxor tua.
  </p>
  <p>
    Et dixit David ad Nathan: «Peccávi Dómino». Dixítque Nathan ad David:
    «Dóminus quoque tránstulit peccátum tuum; non moriéris.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 31, 1-2. 5. 7. 11 (: cf. 5c)</span>
  </p>
</div>
<div class="latin hijo hijo_39" ontouchend="cambialengua(this)">
  <span class="red">R/.</span>Remítte, Dómine, culpam peccáti mei.
</div>
<div class="latin hijo hijo_40" ontouchend="cambialengua(this)">
  Beátus cui remíssa est iníquitas,<br />et obtéctum est peccátum.<br />Beátus
  vir cui non imputávit Dóminus delíctum,<br />nec est in spíritu eius dolus.
</div>
<div class="latin hijo hijo_41" ontouchend="cambialengua(this)">
  <span class="red">R/.</span>Remítte, Dómine, culpam peccáti mei.
</div>
<div class="latin hijo hijo_42" ontouchend="cambialengua(this)">
  Peccátum meum cógnitum tibi feci,<br />et delíctum meum non abscóndi.<br />Dixi:
  «Confitébor advérsum me iniquitátem meam Dómino».<br />Et tu remisísti
  impietátem peccáti mei.
</div>
<div class="latin hijo hijo_43" ontouchend="cambialengua(this)">
  <span class="red">R/.</span>Remítte, Dómine, culpam peccáti mei.
</div>
<div class="latin hijo hijo_44" ontouchend="cambialengua(this)">
  Tu es refúgium meum, a tribulatióne conservábis me;<br />exsultatiónibus
  salútis circumdábis me.
</div>
<div class="latin hijo hijo_45" ontouchend="cambialengua(this)">
  <span class="red">R/.</span>Remítte, Dómine, culpam peccáti mei.
</div>
<div class="latin hijo hijo_46" ontouchend="cambialengua(this)">
  Lætámini in Dómino et exsultáte, iusti,<br />et gloriámini, omnes recti corde.
</div>
<div class="latin hijo hijo_47" ontouchend="cambialengua(this)">
  <span class="red">R/.</span>Remítte, Dómine, culpam peccáti mei.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Vivo iam non ego, vivit vero in me Christus</p>
  <p class="Areadingfrom">
    Léctio Epístolæ beáti Pauli apóstoli ad Gálatas<span class="alindcha">2, 16.19-21</span>
  </p>
  <p>Fratres:</p>
  <p>
    Sciéntes quod non iustificátur homo ex opéribus legis, nisi per fidem Iesu
    Christi, et nos in Christum Iesum credídimus, ut iustificémur ex fide
    Christi et non ex opéribus legis, quóniam ex opéribus legis non
    iustificábitur omnis caro.
  </p>
  <p>
    Ego enim per legem legi mórtuus sum, ut Deo vivam. Christo confíxus sum
    cruci; vivo autem iam non ego, vivit vero in me Christus; quod autem nunc
    vivo in carne, in fide vivo Fílii Dei, qui diléxit me et trádidit seípsum
    pro me. Non írritam fácio grátiam Dei; si enim per legem iustítia, ergo
    Christus gratis mórtuus est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">1 Io 4, 10b</span>
  </p>
  <p class="PsalmAlleluiaVerse">
    Allelúia.<br />Deus diléxit nos, et misit Fílium suum<br />propitiatiónem
    pro peccátis nostris.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Remissa sunt peccata eius multa, quoniam dilexit multum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 36-8, 3</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>In illo témpore:</p>
  <p>
    Rogábat Iesum quidam de pharisǽis, ut manducáret cum illo; et ingréssus
    domum pharisǽi discúbuit. Et ecce múlier, quæ erat in civitáte peccátrix, ut
    cognóvit quod accúbuit in domo pharisǽi, áttulit alabástrum unguénti; et
    stans retro secus pedes eius flens lácrimis cœpit rigáre pedes eius et
    capíllis cápitis sui tergébat, et osculabátur pedes eius et unguénto
    ungébat.
  </p>
  <p>
    Videns autem pharisǽus, qui vocáverat eum, ait intra se dicens: «Hic si
    esset prophéta, sciret útique quæ et qualis múlier, quæ tangit eum, quia
    peccátrix est».
  </p>
  <p>Et respóndens Iesus dixit ad illum: «Simon, hábeo tibi áliquid dícere».</p>
  <p>At ille ait: «Magíster, dic».</p>
  <p>
    «Duo debitóres erant cuídam feneratóri: unus debébat denários quingéntos,
    álius quinquagínta. Non habéntibus illis, unde rédderent, donávit utrísque.
    Quis ergo eórum plus díliget eum?».
  </p>
  <p>Respóndens Simon dixit: «Æstimo quia is, cui plus donávit».</p>
  <p>At ille dixit ei: «Recte iudicásti».</p>
  <p>
    Et convérsus ad mulíerem, dixit Simóni: «Vides hanc mulíerem? Intrávi in
    domum tuam: aquam pédibus meis non dedísti; hæc autem lácrimis rigávit pedes
    meos et capíllis suis tersit. Osculum mihi non dedísti; hæc autem, ex quo
    intrávi, non cessávit osculári pedes meos. Oleo caput meum non unxísti; hæc
    autem unguénto unxit pedes meos. Propter quod dico tibi: Remíssa sunt
    peccáta eius multa, quóniam diléxit multum; cui autem minus dimíttitur,
    minus díligit».
  </p>
  <p>Dixit autem ad illam: «Remíssa sunt peccáta tua».</p>
  <p>
    Et cœpérunt, qui simul accumbébant, dícere intra se: «Quis est hic, qui
    étiam peccáta dimíttit?».
  </p>
  <p>Dixit autem ad mulíerem: «Fides tua te salvam fecit; vade in pace!».</p>
  <p>
    Et factum est deínceps, et ipse iter faciébat per civitátem et castéllum
    prǽdicans et evangelízans regnum Dei; et Duódecim cum illo et mulíeres
    áliquæ, quæ erant curátæ ab spirítibus malígnis et infirmitátibus: María,
    quæ vocátur Magdaléne, de qua dæmónia septem exíerant, et Ioánna uxor Chuza,
    procuratóris Heródis, et Susánna et áliæ multæ, quæ ministrábant eis de
    facultátibus suis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Remissa sunt peccata eius multa, quoniam dilexit multum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 36-50</span>
  </p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_56" ontouchend="cambialengua(this)">
  <p>In illo témpore:</p>
  <p>
    Rogábat autem illum quidam de pharisǽis, ut manducáret cum illo; et
    ingréssus domum pharisǽi discúbuit. Et ecce múlier, quæ erat in civitáte
    peccátrix, ut cognóvit quod accúbuit in domo pharisǽi, áttulit alabástrum
    unguénti; et stans retro secus pedes eius flens lácrimis cœpit rigáre pedes
    eius et capíllis cápitis sui tergébat, et osculabátur pedes eius et unguénto
    ungébat.
  </p>
  <p>
    Videns autem pharisǽus, qui vocáverat eum, ait intra se dicens: «Hic si
    esset prophéta, sciret útique quæ et qualis múlier, quæ tangit eum, quia
    peccátrix est».
  </p>
  <p>Et respóndens Iesus dixit ad illum: «Simon, hábeo tibi áliquid dícere».</p>
  <p>At ille ait: «Magíster, dic».</p>
  <p>
    «Duo debitóres erant cuídam feneratóri: unus debébat denários quingéntos,
    álius quinquagínta. Non habéntibus illis, unde rédderent, donávit utrísque.
    Quis ergo eórum plus díliget eum?».
  </p>
  <p>Respóndens Simon dixit: «Æstimo quia is, cui plus donávit».</p>
  <p>At ille dixit ei: «Recte iudicásti».</p>
  <p>
    Et convérsus ad mulíerem, dixit Simóni: «Vides hanc mulíerem? Intrávi in
    domum tuam: aquam pédibus meis non dedísti; hæc autem lácrimis rigávit pedes
    meos et capíllis suis tersit. Osculum mihi non dedísti; hæc autem, ex quo
    intrávi, non cessávit osculári pedes meos. Oleo caput meum non unxísti; hæc
    autem unguénto unxit pedes meos. Propter quod dico tibi: Remíssa sunt
    peccáta eius multa, quóniam diléxit multum; cui autem minus dimíttitur,
    minus díligit».
  </p>
  <p>Dixit autem ad illam: «Remíssa sunt peccáta tua».</p>
  <p>
    Et cœpérunt, qui simul accumbébant, dícere intra se: «Quis est hic, qui
    étiam peccáta dimíttit?».
  </p>
  <p>Dixit autem ad mulíerem: «Fides tua te salvam fecit; vade in pace!».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_57" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_58" ontouchend="cambialengua(this)">
  <h2>Tempus «per annum»<br />Feria II hebd. XI</h2>
</div>
<div
  class="latin red hijo hijo_59"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Exhibentes nos sicut Dei ministros</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">6, 1-10</span>
  </p>
  <p>Fratres:</p>
  <p>
    Adiuvántes et exhortámur, ne in vácuum grátiam Dei recipiátis — ​ait enim:
    «Témpore accépto exaudívi te et in die salútis adiúvi te»; ecce nunc tempus
    acceptábile, ecce nunc dies salútis — ​némini dantes ullam offensiónem, ut
    non vituperétur ministérium, sed in ómnibus exhibéntes nosmetípsos sicut Dei
    minístros in multa patiéntia, in tribulatiónibus, in necessitátibus, in
    angústiis, in plagis, in carcéribus, in seditiónibus, in labóribus, in
    vigíliis, in ieiúniis, in castitáte, in sciéntia, in longanimitáte, in
    suavitáte, in Spíritu Sancto, in caritáte non ficta, in verbo veritátis, in
    virtúte Dei; per arma iustítiæ a dextris et sinístris, per glóriam et
    ignobilitátem, per infámiam et bonam famam; ut seductóres, et veráces; sicut
    qui ignóti, et cógniti; quasi moriéntes, et ecce vívimus; ut castigáti, et
    non mortificáti; quasi tristes, semper autem gaudéntes; sicut egéntes,
    multos autem locupletántes; tamquam nihil habéntes, et ómnia possidéntes.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_61" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_62" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 1. 2-3ab. 3cd-4 (: 2a)</span>
  </p>
</div>
<div class="latin hijo hijo_63" ontouchend="cambialengua(this)">
  <span class="red">R/.</span>Notum fecit Dóminus salutáre suum.
</div>
<div class="latin hijo hijo_64" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_65" ontouchend="cambialengua(this)">
  <span class="red">R/.</span>Notum fecit Dóminus salutáre suum.
</div>
<div class="latin hijo hijo_66" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_67" ontouchend="cambialengua(this)">
  <span class="red">R/.</span>Notum fecit Dóminus salutáre suum.
</div>
<div class="latin hijo hijo_68" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_69" ontouchend="cambialengua(this)">
  <span class="red">R/.</span>Notum fecit Dóminus salutáre suum.
</div>
<div
  class="latin red hijo hijo_70"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_71" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Lapidatus est Naboth et mortuus est</p>
  <p class="Areadingfrom">
    Léctio libri primi Regum<span class="alindcha">21, 1-16</span>
  </p>
  <p>
    Témpore illo, vínea erat Naboth Iezrahelítæ, quæ erat in Iézrahel iuxta
    palátium Achab regis Samaríæ. Locútus est ergo Achab ad Naboth dicens: «Da
    mihi víneam tuam, ut fáciam mihi hortum hólerum, quia vicína est et prope
    domum meam. Dabóque tibi pro ea víneam meliórem aut, si tibi commódius
    putas, argénti prétium quanto digna est». Cui respóndit Naboth: «Propítius
    mihi sit Dóminus, ne dem hereditátem patrum meórum tibi».
  </p>
  <p>
    Venit ergo Achab in domum suam tristis et indígnans super verbo, quod
    locútus fúerat ad eum Naboth Iezrahelítes dicens: «Non dabo tibi hereditátem
    patrum meórum». Et proíciens se in léctulum suum avértit fáciem ad paríetem
    et non comédit panem.
  </p>
  <p>
    Ingréssa est autem ad eum Iézabel uxor sua dixítque ei: «Quid est hoc, unde
    ánima tua contristáta est? Et quare non cómedis panem?». Qui respóndit ei:
    «Quia locútus sum Naboth Iezrahelítæ et dixi ei: Da mihi víneam tuam,
    accépta pecúnia; aut, si tibi placet, dabo tibi víneam pro ea. Et ille ait:
    «Non dabo tibi víneam meam»». Dixit ergo ad eum Iézabel uxor eius: «Grandis
    auctoritátis es et bene regis regnum Israel! Surge et cómede panem et æquo
    esto ánimo; ego dabo tibi víneam Naboth Iezrahelítæ».
  </p>
  <p>
    Scripsit ítaque lítteras ex nómine Achab et signávit eas ánulo eius et misit
    ad maióres natu et ad optimátes, qui erant in civitáte eius et habitábant
    cum Naboth. Litterárum autem hæc erat senténtia: «Prædicáte ieiúnium et
    sedére fácite Naboth in cápite pópuli et submíttite duos viros fílios Bélial
    contra eum, et testimónium dicant: «Maledixísti Deum et regem»; et edúcite
    eum et lapidáte, sicque moriátur».
  </p>
  <p>
    Fecérunt ergo cives eius maióres natu et optimátes, qui habitábant cum eo in
    urbe, sicut præcéperat eis Iézabel et sicut scriptum erat in lítteris, quas
    míserat ad eos. Prædicavérunt ieiúnium et sedére fecérunt Naboth in cápite
    pópuli; et ingréssi duo viri fílii Bélial sedérunt contra eum et illi, ut
    viri diabólici, dixérunt contra eum testimónium coram multitúdine:
    «Maledíxit Naboth Deum et regem». Quam ob rem eduxérunt eum extra civitátem
    et lapídibus interfecérunt; miserúntque ad Iézabel dicéntes: «Lapidátus est
    Naboth et mórtuus est».
  </p>
  <p>
    Factum est autem cum audísset Iézabel lapidátum Naboth et mórtuum, locúta
    est ad Achab: «Surge, pósside víneam Naboth Iezrahelítæ, qui nóluit tibi
    acquiéscere et dare eam, accépta pecúnia; non enim vivit Naboth, sed mórtuus
    est». Quod cum audísset Achab, mórtuum vidélicet Naboth, surréxit et
    descendébat in víneam Naboth Iezrahelítæ, ut possidéret eam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_72" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 5, 2-3. 5-6. 7 (: 2b)</span>
  </p>
</div>
<div class="latin hijo hijo_74" ontouchend="cambialengua(this)">
  <span class="red">R/.</span>Intéllege gémitum meum, Dómine.
</div>
<div class="latin hijo hijo_75" ontouchend="cambialengua(this)">
  Verba mea áuribus pércipe, Dómine;<br />intéllege gémitum meum.<br />Inténde
  voci clamóris mei,<br />rex meus et Deus meus.
</div>
<div class="latin hijo hijo_76" ontouchend="cambialengua(this)">
  <span class="red">R/.</span>Intéllege gémitum meum, Dómine.
</div>
<div class="latin hijo hijo_77" ontouchend="cambialengua(this)">
  Quóniam non Deus volens iniquitátem tu es;<br />neque habitábit iuxta te
  malígnus,<br />neque permanébunt iniústi ante óculos tuos.
</div>
<div class="latin hijo hijo_78" ontouchend="cambialengua(this)">
  <span class="red">R/.</span>Intéllege gémitum meum, Dómine.
</div>
<div class="latin hijo hijo_79" ontouchend="cambialengua(this)">
  Odísti omnes qui operántur iniquitátem,<br />perdes omnes qui loquúntur
  mendácium;<br />virum sánguinum et dolósum abominábitur Dóminus.
</div>
<div class="latin hijo hijo_80" ontouchend="cambialengua(this)">
  <span class="red">R/.</span>Intéllege gémitum meum, Dómine.
</div>
<div class="latin hijo hijo_81" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 118, 105</span>
  </p>
  <p class="PsalmAlleluiaVerse">
    Allelúia.<br />Lucerna pédibus meis verbum tuum, et lumen sémitis meis.<br />Allelúia.
  </p>
</div>
<div class="latin hijo hijo_82" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego dico vobis non resistere malo</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 38-42</span>
  </p>
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_84" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Audístis quia dictum est: «Oculum pro óculo et dentem pro dente». Ego autem
    dico vobis: Non resístere malo; sed si quis te percússerit in déxtera
    maxílla tua, præbe illi et álteram; et ei, qui vult tecum iudício conténdere
    et túnicam tuam tóllere, remítte ei et pállium; et quicúmque te angariáverit
    mille passus, vade cum illo duo. Qui petit a te, da ei; et volénti mutuári a
    te, ne avertáris».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_85" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_86" ontouchend="cambialengua(this)">
  <h2>Tempus «per annum»<br />Feria III hebd. XI</h2>
</div>
<div
  class="latin red hijo hijo_87"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_88" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Christus propter vos egenus factus est</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">8, 1-9</span>
  </p>
  <p>
    Notam fácimus vobis, fratres, grátiam Dei, quæ data est in Ecclésiis
    Macedóniæ, quod in multo experiménto tribulatiónis abundántia gáudii ipsórum
    et altíssima paupértas eórum abundávit in divítias simplicitátis eórum; quia
    secúndum virtútem, testimónium reddo, et supra virtútem voluntárii fuérunt
    cum multa exhortatióne obsecrántes nos grátiam et communicatiónem
    ministérii, quod fit in sanctos.
  </p>
  <p>
    Et non sicut sperávimus, sed semetípsos dedérunt primum Dómino, deínde nobis
    per voluntátem Dei, ita ut rogarémus Titum, ut, quemádmodum cœpit, ita et
    perfíciat in vos étiam grátiam istam.
  </p>
  <p>
    Sed sicut in ómnibus abundátis, fide et sermóne et sciéntia et omni
    sollicitúdine et caritáte ex nobis in vobis, ut et in hac grátia abundétis.
    Non quasi ímperans dico, sed per aliórum sollicitúdinem étiam vestræ
    caritátis ingénitum bonum cómprobans; scitis enim grátiam Dómini nostri Iesu
    Christi, quóniam propter vos egénus factus es, esset dives, ut illíus inópia
    vos dívites essétis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_89" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_90" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 145, 1-2. 5-6ab. 6c-7. 8-9a (: 1)</span>
  </p>
</div>
<div class="latin hijo hijo_91" ontouchend="cambialengua(this)">
  <span class="red">R/.</span>Lauda, ánima mea, Dóminum
</div>
<div class="latin hijo hijo_92" ontouchend="cambialengua(this)">
  Lauda, ánima mea, Dóminum;<br />laudábo Dóminum in vita mea,<br />psallam Deo
  meo, quámdiu fúero.
</div>
<div class="latin hijo hijo_93" ontouchend="cambialengua(this)">
  <span class="red">R/.</span>Lauda, ánima mea, Dóminum
</div>
<div class="latin hijo hijo_94" ontouchend="cambialengua(this)">
  Beátus, cuius Deus Iacob est adiútor,<br />cuius spes in Dómino Deo suo.<br />Qui
  fecit cælum et terram,<br />mare et ómnia quæ in eis sunt.
</div>
<div class="latin hijo hijo_95" ontouchend="cambialengua(this)">
  <span class="red">R/.</span>Lauda, ánima mea, Dóminum
</div>
<div class="latin hijo hijo_96" ontouchend="cambialengua(this)">
  Qui custódit veritátem in sǽculum,<br />facit iudícium oppréssis,<br />dat
  escam esuriéntibus.<br />Dóminus solvit compedítos.
</div>
<div class="latin hijo hijo_97" ontouchend="cambialengua(this)">
  <span class="red">R/.</span>Lauda, ánima mea, Dóminum
</div>
<div class="latin hijo hijo_98" ontouchend="cambialengua(this)">
  Dóminus illúminat cæcos,<br />Dóminus érigit depréssos,<br />Dóminus díligit
  iustos,<br />Dóminus custódit ádvenas.
</div>
<div class="latin hijo hijo_99" ontouchend="cambialengua(this)">
  <span class="red">R/.</span>Lauda, ánima mea, Dóminum
</div>
<div
  class="latin red hijo hijo_100"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_101" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Peccare fecisti Israel</p>
  <p class="Areadingfrom">
    Léctio libri primi Regum<span class="alindcha">21, 17-29</span>
  </p>
  <p>
    [Postquam mórtuus est Naboth,] factus est sermo Dómini ad Elíam Thesbíten
    dicens: «Surge et descénde in occúrsum Achab regis Israel, qui est in
    Samaría; ecce est in vínea Naboth, ad quam descéndit, ut possídeat eam. Et
    loquéris ad eum dicens: Hæc dicit Dóminus: Occidísti, ínsuper et possedísti!
    Et post hæc addes: Hæc dicit Dóminus: In loco, in quo linxérunt canes
    sánguinem Naboth, lambent tuum quoque sánguinem». Et ait Achab ad Elíam:
    «Num invenísti me, inimíce mi?».
  </p>
  <p>
    Qui dixit: «Invéni, eo quod venúmdatus sis, ut fáceres malum in conspéctu
    Dómini. Ecce ego indúcam super te malum et démetam posterióra tua et
    interfíciam de Achab quidquid masculíni sexus sive impúberem sive púberem in
    Israel. Et dabo domum tuam sicut domum Ieróboam fílii Nabat et sicut domum
    Báasa fílii Ahía, quia egísti, ut me ad iracúndiam provocáres, et peccáre
    fecísti Israel.
  </p>
  <p>
    Sed et de Iézabel locútus est Dóminus dicens: Canes cómedent Iézabel in agro
    Iézrahel. Qui de Achab mórtuus fúerit in civitáte, cómedent eum canes; qui
    autem mórtuus fúerit in agro, cómedent eum vólucres cæli».
  </p>
  <p>
    Igitur non fuit alter talis sicut Achab, qui venúmdatus est, ut fáceret
    malum in conspéctu Dómini; concitávit enim eum Iézabel uxor sua, et
    abominábilis efféctus est, in tantum ut sequerétur idóla secúndum ómnia, quæ
    fécerant Amorraéi, quos consúmpsit Dóminus a fácie filiórum Israel.
  </p>
  <p>
    Itaque cum audísset Achab sermónes istos, scidit vestem suam et opéruit
    cilício carnem suam ieiunavítque et dormívit in sacco et ambulábat demísso
    cápite. Factus est autem sermo Dómini ad Elíam Thesbíten dicens: «Nonne
    vidísti humiliátum Achab coram me? Quia ígitur humiliátus est mei causa, non
    indúcam malum in diébus eius, sed in diébus fílii sui ínferam malum dómui
    eius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_102" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 3-4. 5-6a. 11 et 16 (: cf. 3a)</span>
  </p>
</div>
<div class="latin hijo hijo_104" ontouchend="cambialengua(this)">
  <span class="red">R/.</span>Miserére Dómine, quia peccávimus.
</div>
<div class="latin hijo hijo_105" ontouchend="cambialengua(this)">
  Miserére mei, Deus, secúndum misericórdiam tuam;<br />et secúndum multitúdinem
  miseratiónum tuárum<br />dele iniquitátem meam.<br />Amplius lava me ab
  iniquitáte mea,<br />et a peccáto meo munda me.
</div>
<div class="latin hijo hijo_106" ontouchend="cambialengua(this)">
  <span class="red">R/.</span>Miserére Dómine, quia peccávimus.
</div>
<div class="latin hijo hijo_107" ontouchend="cambialengua(this)">
  Quóniam iniquitátem meam ego cognósco,<br />et peccátum meum contra me est
  semper.<br />Tibi, tibi soli peccávi, et malum coram te feci.
</div>
<div class="latin hijo hijo_108" ontouchend="cambialengua(this)">
  <span class="red">R/.</span>Miserére Dómine, quia peccávimus.
</div>
<div class="latin hijo hijo_109" ontouchend="cambialengua(this)">
  Avérte fáciem tuam a peccátis meis,<br />et omnes iniquitátes meas dele.<br />Líbera
  me de sanguínibus, Deus, Deus salútis meæ,<br />et exsultábit lingua mea
  iustítiam tuam.
</div>
<div class="latin hijo hijo_110" ontouchend="cambialengua(this)">
  <span class="red">R/.</span>Miserére Dómine, quia peccávimus.
</div>
<div class="latin hijo hijo_111" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 13, 34</span>
  </p>
  <p class="PsalmAlleluiaVerse">
    Allelúia.<br />Mandátum novum do vobis, dicit Dóminus, ut diligátis ínvicem,
    sicut diléxi vos.<br />Allelúia.
  </p>
</div>
<div class="latin hijo hijo_112" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Diligite inimicos vestros</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 43-48</span>
  </p>
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_114" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Audístis quia dictum est: «Díliges próximum tuum et ódio habébis inimícum
    tuum». Ego autem dico vobis: Dilígite inimícos vestros et oráte pro
    persequéntibus vos, ut sitis fílii Patris vestri, qui in cælis est, quia
    solem suum oríri facit super malos et bonos et pluit super iustos et
    iniústos.
  </p>
  <p>
    Si enim dilexéritis eos, qui vos díligunt, quam mercédem habétis? Nonne et
    publicáni hoc fáciunt? Et si salutavéritis fratres vestros tantum, quid
    ámplius fácitis? Nonne et éthnici hoc fáciunt?
  </p>
  <p>Estóte ergo vos perfécti, sicut Pater vester cæléstis perféctus est».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_115" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_116" ontouchend="cambialengua(this)">
  <h2>Tempus «per annum»<br />Feria IV hebd. XI</h2>
</div>
<div
  class="latin red hijo hijo_117"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_118" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Hilarem datorem diligit Deus</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">9, 6-11</span>
  </p>
  <p>Fratres:</p>
  <p>
    Qui parce séminat, parce et metet; et, qui séminat in benedictiónibus, in
    benedictiónibus et metet. Unusquísque prout destinávit corde suo, non ex
    tristítia aut ex necessitáte; hílarem enim datórem díligit Deus.
  </p>
  <p>
    Potens est autem Deus omnem grátiam abundáre fácere in vobis, ut, in ómnibus
    semper omnem sufficiéntiam habéntes, abundétis in omne opus bonum, sicut
    scriptum est: «Dispérsit, dedit paupéribus; iustítia eius manet in ætérnum».
  </p>
  <p>
    Qui autem adminístrat semen seminánti, et panem ad manducándum præstábit et
    multiplicábit semen vestrum et augébit increménta frugum iustítiæ vestræ. In
    ómnibus locupletáti in omnem simplicitátem, quæ operátur per nos gratiárum
    actiónem Deo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_119" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2.3-4.9 (: 1a)</span>
  </p>
</div>
<div class="latin hijo hijo_121" ontouchend="cambialengua(this)">
  <span class="red">R/.</span>Beatus vir qui timet Dóminum.
</div>
<div class="latin hijo hijo_122" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_123" ontouchend="cambialengua(this)">
  <span class="red">R/.</span>Beatus vir qui timet Dóminum.
</div>
<div class="latin hijo hijo_124" ontouchend="cambialengua(this)">
  Glória et divítiæ in domo eius,<br />et iustítia eius manet in sǽculum
  sǽculi.<br />Exórtum est in ténebris lumen rectis,<br />miséricors et
  miserátor et iustus.
</div>
<div class="latin hijo hijo_125" ontouchend="cambialengua(this)">
  <span class="red">R/.</span>Beatus vir qui timet Dóminum.
</div>
<div class="latin hijo hijo_126" ontouchend="cambialengua(this)">
  Distríbuit, dedit paupéribus;<br />iustítia eius manet in sǽculum sǽculi,<br />cornu
  eius exaltábitur in glória.
</div>
<div class="latin hijo hijo_127" ontouchend="cambialengua(this)">
  <span class="red">R/.</span>Beatus vir qui timet Dóminum.
</div>
<div
  class="latin red hijo hijo_128"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_129" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce currus igneus, et ascendit Elias in cælum</p>
  <p class="Areadingfrom">
    Léctio libri secúndi Regum<span class="alindcha">2, 1.6-14</span>
  </p>
  <p>
    Cum leváre vellet Dóminus Elíam per túrbinem in cælum, ibant Elías et
    Eliséus de Gálgalis. [Cumque veníssent Iéricho] dixit Elías ad Eliséum:
    «Sede hic, quia Dóminus misit me ad Iordánem». Qui ait: «Vivit Dóminus, et
    vivit ánima tua, quia non derelínquam te». Iérunt ígitur ambo páriter, et
    quinquagínta viri de fíliis prophetárum secúti sunt, qui et stetérunt e
    contra longe. Illi autem ambo stabant super Iordánem.
  </p>
  <p>
    Tulítque Elías pállium suum et invólvit illud et percússit aquas, quæ divísæ
    sunt in utrámque partem, et transiérunt ambo per siccum. Cumque transíssent,
    Elías dixit ad Eliséum: «Póstula, quod vis, ut fáciam tibi, ántequam tollar
    a te». Dixítque Eliséus: «Obsecro, ut fiant duæ partes spíritus tui in me».
    Qui respóndit: «Rem diffícilem postulásti. Attamen si víderis me, quando
    tollor a te, erit tibi, quod petísti; si autem non víderis, non erit».
  </p>
  <p>
    Cumque pérgerent et incedéntes sermocinaréntur, ecce currus ígneus et equi
    ígnei divisérunt utrúmque; et ascéndit Elías per túrbinem in cælum. Eliséus
    autem vidébat et clamábat: «Pater mi, pater mi, currus Israel et auriga
    eius!». Et non vidit eum ámplius; apprehendítque vestiménta sua et scidit
    illa in duas partes.
  </p>
  <p>
    Et levávit pállium Elíæ, quod cecíderat ei, reversúsque stetit super ripam
    Iordánis. Et pállio Elíæ, quod cecíderat ei, percússit aquas et dixit: «Ubi
    est Deus Elíæ étiam nunc?». Percussítque aquas, et divísæ sunt huc atque
    illuc, et tránsiit Eliséus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_130" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_131" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 30, 20. 21. 24 (: 25)</span>
  </p>
</div>
<div class="latin hijo hijo_132" ontouchend="cambialengua(this)">
  <span class="red">R/.</span>Confortétur cor vestrum, omnes qui sperátis in
  Dómino.
</div>
<div class="latin hijo hijo_133" ontouchend="cambialengua(this)">
  Quam magna multitúdo dulcédinis tuæ, Dómine,<br />quam abscondísti timéntibus
  te.<br />Perfecísti eis qui sperant in te,<br />in conspéctu filiórum hóminum.
</div>
<div class="latin hijo hijo_134" ontouchend="cambialengua(this)">
  <span class="red">R/.</span>Confortétur cor vestrum, omnes qui sperátis in
  Dómino.
</div>
<div class="latin hijo hijo_135" ontouchend="cambialengua(this)">
  Abscóndes eos in abscóndito faciéi tuæ<br />a conturbatióne hóminum;<br />próteges
  eos in tabernáculo<br />a contradictióne linguárum.
</div>
<div class="latin hijo hijo_136" ontouchend="cambialengua(this)">
  <span class="red">R/.</span>Confortétur cor vestrum, omnes qui sperátis in
  Dómino.
</div>
<div class="latin hijo hijo_137" ontouchend="cambialengua(this)">
  Dilígite Dóminum, omnes sancti eius:<br />fidéles consérvat Dóminus,<br />et
  retríbuit abundánter faciéntibus supérbiam.
</div>
<div class="latin hijo hijo_138" ontouchend="cambialengua(this)">
  <span class="red">R/.</span>Confortétur cor vestrum, omnes qui sperátis in
  Dómino.
</div>
<div class="latin hijo hijo_139" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 23</span>
  </p>
  <p class="PsalmAlleluiaVerse">
    Allelúia.<br />Si quis díligit me, sermónem meum servábit, dicit Dóminus; et
    Pater meus díliget eum, et ad eum veniémus.<br />Allelúia.
  </p>
</div>
<div class="latin hijo hijo_140" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Pater tuus, qui videt in abscondito, reddet tibi</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">6, 1-6.16-18</span>
  </p>
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_142" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Atténdite, ne iustítiam vestram faciátis coram homínibus, ut videámini ab
    eis; alióquin mercédem non habétis apud Patrem vestrum, qui in cælis est.
  </p>
  <p>
    Cum ergo fácies eleemósynam, noli tuba cánere ante te, sicut hypócritæ
    fáciunt in synagógis et in vicis, ut honorificéntur ab homínibus. Amen dico
    vobis: Recepérunt mercédem suam. Te autem faciénte eleemósynam, nésciat
    sinístra tua quid fáciat déxtera tua, ut sit eleemósyna tua in abscóndito,
    et Pater tuus, qui videt in abscóndito, reddet tibi.
  </p>
  <p>
    Et cum orátis, non éritis sicut hypócritæ, qui amant in synagógis et in
    ángulis plateárum stantes oráre, ut videántur ab homínibus. Amen dico vobis:
    Recepérunt mercédem suam. Tu autem cum orábis, intra in cubículum tuum et,
    clauso óstio tuo, ora Patrem tuum, qui est in abscóndito; et Pater tuus, qui
    videt in abscóndito, reddet tibi.
  </p>
  <p>
    Cum autem ieiunátis, nolíte fíeri sicut hypócritæ tristes; demoliúntur enim
    fácies suas, ut páreant homínibus ieiunántes. Amen dico vobis: Recepérunt
    mercédem suam. Tu autem cum ieiúnas, unge caput tuum et fáciem tuam lava, ne
    videáris homínibus ieiúnans sed Patri tuo, qui est in abscóndito; et Pater
    tuus, qui videt in abscóndito, reddet tibi».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_143" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_144" ontouchend="cambialengua(this)">
  <h2>Tempus «per annum»<br />Feria V hebd. XI</h2>
</div>
<div
  class="latin red hijo hijo_145"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_146" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Gratis Evangelium Dei evangelizavi vobis</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">11, 1-11</span>
  </p>
  <p>Fratres:</p>
  <p>
    Utinam sustinerétis módicum quid insipiéntiæ meæ; sed et supportáte me!
    Æmulor enim vos Dei æmulatióne; despóndi enim vos uni viro vírginem castam
    exhibére Christo. Tímeo autem, ne, sicut serpens Evam sedúxit astútia sua,
    ita corrumpántur sensus vestri a simplicitáte et castitáte, quæ est in
    Christum.
  </p>
  <p>
    Nam si is qui venit, álium Christum prǽdicat, quem non prædicávimus, aut
    álium Spíritum accípitis, quem non accepístis, aut áliud Evangélium, quod
    non recepístis, recte paterémini. Exístimo enim nihil me minus fecísse
    magnis apóstolis; nam etsi imperítus sermóne, sed non sciéntia, in omni
    autem manifestántes in ómnibus ad vos.
  </p>
  <p>
    Aut numquid peccátum feci meípsum humílians, ut vos exaltémini, quóniam
    gratis Evangélium Dei evangelizávi vobis? Alias Ecclésias exspoliávi
    accípiens stipéndium ad ministérium vestrum et, cum essem apud vos et
    egérem, nulli onerósus fui; nam, quod mihi déerat, supplevérunt fratres, qui
    venérunt a Macedónia; et in ómnibus sine ónere me vobis servávi et servábo.
  </p>
  <p>
    Est véritas Christi in me, quóniam hæc glória non infringétur in me in
    regiónibus Acháiæ. Quare? Quia non díligo vos? Deus scit!
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_147" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_148" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 110, 1-2. 3-4. 7-8 (: 7a)</span>
  </p>
</div>
<div class="latin hijo hijo_149" ontouchend="cambialengua(this)">
  <span class="red">R/.</span>Opera mánuum tuárum, Dómine, véritas et iudícium.
</div>
<div class="latin hijo hijo_150" ontouchend="cambialengua(this)">
  Confitébor Dómino in toto corde meo,<br />in consílio iustórum et
  congregatióne.<br />Magna ópera Dómini,<br />exquirénda ómnibus, qui cúpiunt
  ea.
</div>
<div class="latin hijo hijo_151" ontouchend="cambialengua(this)">
  <span class="red">R/.</span>Opera mánuum tuárum, Dómine, véritas et iudícium.
</div>
<div class="latin hijo hijo_152" ontouchend="cambialengua(this)">
  Decor et magnificéntia opus eius,<br />et iustítia eius manet in sǽculum
  sǽculi.<br />Memóriam fecit mirabílium suórum,<br />miséricors et miserátor
  Dóminus.
</div>
<div class="latin hijo hijo_153" ontouchend="cambialengua(this)">
  <span class="red">R/.</span>Opera mánuum tuárum, Dómine, véritas et iudícium.
</div>
<div class="latin hijo hijo_154" ontouchend="cambialengua(this)">
  Opera mánuum eius véritas et iudícium.<br />Fidélia ómnia mandáta eius,<br />confirmáta
  in sǽculum sǽculi,<br />facta in veritáte et æquitáte.
</div>
<div class="latin hijo hijo_155" ontouchend="cambialengua(this)">
  <span class="red">R/.</span>Opera mánuum tuárum, Dómine, véritas et iudícium.
</div>
<div
  class="latin red hijo hijo_156"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_157" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Elias in turbine tectus est, et in Eliseo completus est spiritus eius
  </p>
  <p class="Areadingfrom">
    Léctio libri Ecclesiástici<span class="alindcha">48, 1-14</span>
  </p>
  <p>
    Surréxit Elías prophéta quasi ignis, et verbum ipsíus quasi fácula ardébat.
  </p>
  <p>
    Qui indúxit in illos famem et zelo suo paucos fecit eos. Verbo Dómini
    contínuit cælum et deiécit de cælo ignem ter.
  </p>
  <p>
    Quam amplificátus es, Elías, in mirabílibus tuis! Et quis potest simíliter
    gloriári tibi?
  </p>
  <p>
    Qui suscitásti mórtuum de sorte mortis ab ínferis in verbo Dómini. Qui
    deiecísti reges ad perníciem et gloriósos de lecto suo et confregísti fácile
    poténtiam ipsórum; qui audis in Sínai indícium et in Horeb iudícia vindíctæ.
  </p>
  <p>
    Qui ungis reges ad retributiónem et prophétas facis successóres post te; qui
    recéptus es in túrbine ignis et in curru equórum igneórum; qui scriptus es
    parátus in témpora leníre iracúndiam Dómini ante furórem, convértere cor
    patris ad fílium et restitúere tribus Iacob.
  </p>
  <p>
    Beáti sunt, qui te vidérunt et in amicítia tua dormiérunt! Nam et nos vita
    quidem vivémus, post mortem autem non erit tale nomen nostrum.
  </p>
  <p>
    Elías quidem in túrbine tectus est, et in Eliséo complétus est spíritus
    eius. In diébus suis non pertímuit príncipem, et poténtia nemo vicit illum;
    nec superávit illum verbum áliquod, et mórtuum prophetávit corpus eius. In
    vita sua fecit monstra et in morte mirabília operátus est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_158" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_159" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 96, 1-2. 3-4. 5-6. 7 (: 12a)</span>
  </p>
</div>
<div class="latin hijo hijo_160" ontouchend="cambialengua(this)">
  <span class="red">R/.</span>Lætámini, iusti, in Dómino.
</div>
<div class="latin hijo hijo_161" ontouchend="cambialengua(this)">
  Dóminus regnávit, exsúltet terra,<br />læténtur ínsulæ multæ.<br />Nubes et
  calígo in circúitu eius,<br />iustítia et iudícium firmaméntum sedis eius.
</div>
<div class="latin hijo hijo_162" ontouchend="cambialengua(this)">
  <span class="red">R/.</span>Lætámini, iusti, in Dómino.
</div>
<div class="latin hijo hijo_163" ontouchend="cambialengua(this)">
  Ignis ante ipsum præcédet,<br />et inflammábit in circúitu inimícos eius.<br />Illustrárunt
  fúlgura eius orbem terræ:<br />vidit et contrémuit terra.
</div>
<div class="latin hijo hijo_164" ontouchend="cambialengua(this)">
  <span class="red">R/.</span>Lætámini, iusti, in Dómino.
</div>
<div class="latin hijo hijo_165" ontouchend="cambialengua(this)">
  Montes sicut cera fluxérunt a fácie Dómini,<br />a fácie Dómini omnis
  terra.<br />Annuntiavérunt cæli iustítiam eius,<br />et vidérunt omnes pópuli
  glóriam eius.
</div>
<div class="latin hijo hijo_166" ontouchend="cambialengua(this)">
  <span class="red">R/.</span>Lætámini, iusti, in Dómino.
</div>
<div class="latin hijo hijo_167" ontouchend="cambialengua(this)">
  Confundántur omnes qui adórant sculptília,<br />et qui gloriántur in
  simulácris suis.<br />Adoráte eum, omnes dii.
</div>
<div class="latin hijo hijo_168" ontouchend="cambialengua(this)">
  <span class="red">R/.</span>Lætámini, iusti, in Dómino.
</div>
<div class="latin hijo hijo_169" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Rom 8, 15bc</span>
  </p>
  <p class="PsalmAlleluiaVerse">
    Allelúia.<br />Accepístis Spíritum adoptiónis filiórum,<br />in quo
    clamámus: «Abba, Pater!».<br />Allelúia.
  </p>
</div>
<div class="latin hijo hijo_170" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sic ergo vos orabitis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">6, 7-15</span>
  </p>
</div>
<div class="latin hijo hijo_171" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_172" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Orántes nolíte multum loqui sicut éthnici; putant enim quia in multilóquio
    suo exaudiántur. Nolíte ergo assimilári eis; scit enim Pater vester, quibus
    opus sit vobis, ántequam petátis eum. Sic ergo vos orábitis:
  </p>
  <p>
    Pater noster, qui es in cælis, sanctificétur nomen tuum, advéniat regnum
    tuum, fiat volúntas tua, sicut in cælo, et in terra. Panem nostrum
    supersubstantiálem da nobis hódie; et dimítte nobis débita nostra, sicut et
    nos dimíttimus debitóribus nostris; et ne indúcas nos in tentatiónem, sed
    líbera nos a Malo.
  </p>
  <p>
    Si enim dimiséritis homínibus peccáta eórum, dimíttet et vobis Pater vester
    cæléstis; si autem non dimiséritis homínibus, nec Pater vester dimíttet
    peccáta vestra».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_173" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_174" ontouchend="cambialengua(this)">
  <h2>Tempus «per annum»<br />Feria VI hebd. XI</h2>
</div>
<div
  class="latin red hijo hijo_175"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_176" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Præter illa quæ extrinsecus sunt, instantia mea, sollicitudo omnium
    ecclesiarum
  </p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">11, 18.21b-30</span>
  </p>
  <p>Fratres:</p>
  <p>
    Quóniam multi gloriántur secúndum carnem, et ego gloriábor. In quo quis
    audet, in insipiéntia dico, áudeo et ego.
  </p>
  <p>
    Hebrǽi sunt? Et ego. Israelítæ sunt? Et ego. Semen Abrahæ sunt? Et ego.
    Minístri Christi sunt? Minus sápiens dico, plus ego: in labóribus plúrimis,
    in carcéribus abundántius, in plagis supra modum, in mórtibus frequénter; a
    Iudǽis quínquies quadragénas una minus accépi, ter virgis cæsus sum, semel
    lapidátus sum, ter naufrágium feci, nocte et die in profúndo maris fui; in
    itinéribus sæpe, perículis flúminum, perículis latrónum, perículis ex
    génere, perículis ex géntibus, perículis in civitáte, perículis in
    solitúdine, perículis in mari, perículis in falsis frátribus; in labóre et
    ærúmna, in vigíliis sæpe, in fame et siti, in ieiúniis frequénter, in
    frígore et nuditáte; præter illa, quæ extrínsecus sunt, instántia mea
    cotidiána, sollicitúdo ómnium ecclesiárum. Quis infirmátur, et non infírmor?
    Quis scandalizátur, et ego non uror?
  </p>
  <p>Si gloriári opórtet, quæ infirmitátis meæ sunt, gloriábor.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_177" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 2-3. 4-5. 6-7 (: cf. 18b)</span>
  </p>
</div>
<div class="latin hijo hijo_179" ontouchend="cambialengua(this)">
  <span class="red">R/.</span>Ex ómnibus tribulatiónibus eórum Deus líberat
  iustos.
</div>
<div class="latin hijo hijo_180" ontouchend="cambialengua(this)">
  Benedícam Dóminum in omni témpore,<br />semper laus eius in ore meo.<br />In
  Dómino gloriábitur ánima mea,<br />áudiant mansuéti et læténtur.
</div>
<div class="latin hijo hijo_181" ontouchend="cambialengua(this)">
  <span class="red">R/.</span>Ex ómnibus tribulatiónibus eórum Deus líberat
  iustos.
</div>
<div class="latin hijo hijo_182" ontouchend="cambialengua(this)">
  Magnificáte Dóminum mecum,<br />et exaltémus nomen eius in idípsum.<br />Exquisívi
  Dóminum, et exaudívit me,<br />et ex ómnibus terróribus meis erípuit me.
</div>
<div class="latin hijo hijo_183" ontouchend="cambialengua(this)">
  <span class="red">R/.</span>Ex ómnibus tribulatiónibus eórum Deus líberat
  iustos.
</div>
<div class="latin hijo hijo_184" ontouchend="cambialengua(this)">
  Respícite ad eum, et illuminámini,<br />et fácies vestræ non confundéntur.<br />Iste
  pauper clamávit, et Dóminus exaudívit eum,<br />et de ómnibus tribulatiónibus
  eius salvávit eum.
</div>
<div class="latin hijo hijo_185" ontouchend="cambialengua(this)">
  <span class="red">R/.</span>Ex ómnibus tribulatiónibus eórum Deus líberat
  iustos.
</div>
<div
  class="latin red hijo hijo_186"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_187" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Unxerunt Ioas et dixerunt: «Vivat rex!»</p>
  <p class="Areadingfrom">
    Léctio libri secúndi Regum<span class="alindcha">11, 1-4.9-18.20</span>
  </p>
  <p>In diébus illis:</p>
  <p>
    Athalía vero mater Ochozíæ videns mórtuum fílium suum surréxit et interfécit
    omne semen régium. Tollens autem Iósaba fília regis Ioram soror Ochozíæ Ioas
    fílium Ochozíæ furáta est eum de médio filiórum regis, qui interficiebántur,
    et nutrícem eius in cubículo lectulórum, et abscondérunt eum a fácie
    Athalíæ, ut non interficerétur. Erátque cum ea in domo Dómini clam sex
    annis; porro Athalía regnávit super terram.
  </p>
  <p>
    Anno autem séptimo misit Ióiada et assúmens centuriónes Carum et cursórum
    introdúxit ad se in templum Dómini pepigítque cum eis fœdus; et adiúrans eos
    in domo Dómini osténdit eis fílium regis.
  </p>
  <p>
    Et fecérunt centuriónes iuxta ómnia, quæ præcéperat eis Ióiada sacérdos, et
    assuméntes sínguli viros suos, qui ingrediebántur sábbato, cum his, qui
    egrediebántur sábbato, venérunt ad Ióiada sacerdótem. Qui dedit
    centuriónibus hastas et peltas regis David, quæ erant in domo Dómini. Et
    stetérunt cursóres sínguli habéntes arma in manu sua a parte templi déxtera
    usque ad partem templi sinístram contra altáre et ædem circum regem.
    Produxítque fílium regis et dedit ei diadéma et testimónium; fecerúntque eum
    regem et unxérunt et plaudéntes manu dixérunt: «Vivat rex!».
  </p>
  <p>
    Audívit autem Athalía vocem pópuli et ingréssa ad turbas in templum Dómini
    vidit regem stantem super tribúnal iuxta morem et príncipes et tubas prope
    eum omnémque pópulum terræ lætántem et canéntem tubis; et scidit vestiménta
    sua clamavítque: «Coniurátio, coniurátio!». Præcépit autem Ióiada sacérdos
    centuriónibus, qui erant super exércitum, et ait eis: «Edúcite eam extra
    consaépta templi, et, quicúmque secútus eam fúerit, feriátur gládio».
    Díxerat enim sacérdos: «Non occidátur in templo Dómini». Imposuerúntque ei
    manus et impegérunt eam per viam intróitus Equórum in palátium, et
    interfécta est ibi.
  </p>
  <p>
    Pépigit ígitur Ióiada fœdus inter Dóminum et inter regem et inter pópulum,
    ut esset pópulus Dómini, et inter regem et pópulum. Ingressúsque est omnis
    pópulus terræ templum Baal, et destruxérunt illud et aras eius et imágines
    contrivérunt válide; Matthan quoque sacerdótem Baal occidérunt coram
    altáribus. Et pósuit sacérdos custódias in domo Dómini.
  </p>
  <p>
    Lætatúsque est omnis pópulus terræ, et cívitas conquiévit; Athalía autem
    occísa est gládio in domo regis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_188" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_189" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 131, 11. 12. 13-14. 17-18 (: cf. 13)</span>
  </p>
</div>
<div class="latin hijo hijo_190" ontouchend="cambialengua(this)">
  <span class="red">R/.</span>Elégit Dóminus Sion in habitatiónem sibi.
</div>
<div class="latin hijo hijo_191" ontouchend="cambialengua(this)">
  Iurávit Dóminus David,<br />veritátem est, et non recédet ab ea:<br />«De
  fructu ventris tui<br />ponam super sedem tuam».
</div>
<div class="latin hijo hijo_192" ontouchend="cambialengua(this)">
  <span class="red">R/.</span>Elégit Dóminus Sion in habitatiónem sibi.
</div>
<div class="latin hijo hijo_193" ontouchend="cambialengua(this)">
  «Si custodíerint fílii tui testaméntum meum,<br />et testimónia mea quæ docébo
  eos,<br />fílii eórum usque in sǽculum<br />sedébunt super sedem tuam».
</div>
<div class="latin hijo hijo_194" ontouchend="cambialengua(this)">
  <span class="red">R/.</span>Elégit Dóminus Sion in habitatiónem sibi.
</div>
<div class="latin hijo hijo_195" ontouchend="cambialengua(this)">
  Quóniam elégit Dóminus Sion,<br />desiderávit eam in habitatiónem sibi:<br />«Hæc
  réquies mea in sǽculum sǽculi;<br />hic habitábo, quóniam desiderávi eam».
</div>
<div class="latin hijo hijo_196" ontouchend="cambialengua(this)">
  <span class="red">R/.</span>Elégit Dóminus Sion in habitatiónem sibi.
</div>
<div class="latin hijo hijo_197" ontouchend="cambialengua(this)">
  «Illic germináre fáciam cornu David,<br />parábo lucérnam Christo meo.<br />Inimícos
  eius índuam confusióne,<br />super ipsum autem efflorébit diadéma eius».
</div>
<div class="latin hijo hijo_198" ontouchend="cambialengua(this)">
  <span class="red">R/.</span>Elégit Dóminus Sion in habitatiónem sibi.
</div>
<div class="latin hijo hijo_199" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 5, 3</span>
  </p>
  <p class="PsalmAlleluiaVerse">
    Allelúia.<br />Beáti páuperes spíritu, quóniam ipsórum est regnum
    cælórum.<br />Allelúia.
  </p>
</div>
<div class="latin hijo hijo_200" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ubi est thesaurus tuus, ibi erit et cor tuum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">6, 19-23</span>
  </p>
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_202" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    Nolíte thesaurizáre vobis thesáuros in terra, ubi ærúgo et tínea demolítur,
    et ubi fures effódiunt et furántur; thesaurizáte autem vobis thesáuros in
    cælo, ubi neque ærúgo neque tínea demolítur, et ubi fures non effódiunt nec
    furántur; ubi enim est thesáurus tuus, ibi erit et cor tuum.
  </p>
  <p>
    Lucérna córporis est óculus. Si ergo fúerit óculus tuus simplex, totum
    corpus tuum lúcidum erit; si autem óculus tuus nequam fúerit, totum corpus
    tuum tenebrósum erit. Si ergo lumen, quod in te est, ténebræ sunt, ténebræ
    quantæ erunt!
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_203" ontouchend="cambialengua(this)">
  <span class="red">R/.</span>Laus tibi, Christe.
</div>
<div class="latin hijo hijo_204" ontouchend="cambialengua(this)">
  <h2>Tempus «per annum»<br />Sabbato hebd. XI</h2>
</div>
<div
  class="latin red hijo hijo_205"
  style="text-align: center; font-size: 110% hijo"
  ontouchend="cambialengua(this)"
>
  Anno primo
</div>
<div class="latin hijo hijo_206" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Libentissime gloriabor in infirmitatibus meis</p>
  <p class="Areadingfrom">
    Léctio Epístolæ secúndæ beáti Pauli apóstoli ad Corínthios<span
      class="alindcha">12, 1-10</span>
  </p>
  <p>Fratres:</p>
  <p>
    Gloriári opórtet; non éxpedit quidem, véniam autem ad visiónes et
    revelatiónes Dómini. Scio hóminem in Christo ante annos quattuórdecim —
    ​sive in córpore néscio, sive extra corpus néscio, Deus scit — ​raptum
    eiúsmodi usque ad tértium cælum. Et scio huiúsmodi hóminem — ​sive in
    córpore sive extra corpus néscio, Deus scit — ​quóniam raptus est in
    paradísum et audívit arcána verba, quæ non licet hómini loqui.
  </p>
  <p>
    Pro eiúsmodi gloriábor; pro me autem nihil gloriábor nisi in infirmitátibus
    meis. Nam, et si volúero gloriári, non ero insípiens, veritátem enim dicam;
    parco autem, ne quis in me exístimet supra id, quod videt me aut audit ex
    me, et ex magnitúdine revelatiónum.
  </p>
  <p>
    Propter quod, ne extóllar, datus est mihi stímulus carni, ángelus Sátanæ, ut
    me colaphízet, ne extóllar. Propter quod ter Dóminum rogávi, ut discéderet a
    me; et dixit mihi: «Súfficit tibi grátia mea, nam virtus in infirmitáte
    perfícitur».
  </p>
  <p>
    Libentíssime ígitur pótius gloriábor in infirmitátibus meis, ut inhábitet in
    me virtus Christi. Propter quod pláceo mihi in infirmitátibus, in
    contuméliis, in necessitátibus, in persecutiónibus et in angústiis, pro
    Christo; cum enim infírmor, tunc potens sum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_207" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_208" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 8-9. 10-11. 12-13 (: 9a)</span>
  </p>
</div>
<div class="latin hijo hijo_209" ontouchend="cambialengua(this)">
  <span class="red">R/.</span>Gustáte et vidéte quóniam suavis est Dominus.
</div>
<div class="latin hijo hijo_210" ontouchend="cambialengua(this)">
  Vallábit ángelus Dómini in circúitu timéntes eum,<br />et erípiet eos.<br />Gustáte
  et vidéte quóniam suávis est Dóminus;<br />beátus vir qui sperat in eo.
</div>
<div class="latin hijo hijo_211" ontouchend="cambialengua(this)">
  <span class="red">R/.</span>Gustáte et vidéte quóniam suavis est Dominus.
</div>
<div class="latin hijo hijo_212" ontouchend="cambialengua(this)">
  Timéte Dóminum, sancti eius,<br />quóniam non est inópia timéntibus eum.<br />Dívites
  eguérunt et esuriérunt,<br />inquiréntes autem Dóminum non defícient omni
  bono.
</div>
<div class="latin hijo hijo_213" ontouchend="cambialengua(this)">
  <span class="red">R/.</span>Gustáte et vidéte quóniam suavis est Dominus.
</div>
<div class="latin hijo hijo_214" ontouchend="cambialengua(this)">
  Veníte, fílii, audíte me:<br />timórem Dómini docébo vos.<br />Quis est homo
  qui vult vitam,<br />díligit dies ut vídeat bonum?
</div>
<div class="latin hijo hijo_215" ontouchend="cambialengua(this)">
  <span class="red">R/.</span>Gustáte et vidéte quóniam suavis est Dominus.
</div>
<div
  class="latin red hijo hijo_216"
  style="text-align: center; font-size: 110% hijo"
  ontouchend="cambialengua(this)"
>
  Anno secundo
</div>
<div class="latin hijo hijo_217" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Zacharia quem occidistis inter templum et altare (Mt 23, 35).
  </p>
  <p class="Areadingfrom">
    Léctio libri secúndi Paralipómenon<span class="alindcha">24, 17-25</span>
  </p>
  <p>
    Postquam óbiit Ióiada, ingréssi sunt príncipes Iudæ et adoravérunt regem,
    qui delinítus obséquiis eórum acquiévit eis. Et dereliquérunt templum
    Dómini, Dei patrum suórum, servierúntque palis et sculptílibus, et facta est
    ira contra Iudam et Ierúsalem propter hoc peccátum. Mittebátque eis
    prophétas, ut reverteréntur ad Dóminum, quos protestántes illi audíre
    nolébant.
  </p>
  <p>
    Spíritus ítaque Dei índuit Zacharíam fílium Ióiadæ sacerdótis; et stetit in
    conspéctu pópuli et dixit eis: «Hæc dicit Deus: Quare transgredímini
    præcépta Dómini, quod vobis non próderit? Quia dereliquístis Dóminum, ipse
    derelíquit vos».
  </p>
  <p>
    Qui coniuravérunt advérsus eum et lapidavérunt eum iuxta regis impérium in
    átrio domus Dómini. Et non est recordátus Ioas rex misericórdiæ, quam
    fécerat Ióiada pater illíus secum, sed interfécit fílium eius. Qui cum
    morerétur, ait: «Vídeat Dóminus et requírat!».
  </p>
  <p>
    Cumque evolútus esset annus, ascéndit contra eum exércitus Sýriæ venítque in
    Iudam et Ierúsalem et exterminavérunt cunctos príncipes pópuli atque
    univérsam prædam misérunt regi Damáscum.
  </p>
  <p>
    Et certe, cum permódicus venísset númerus Syrórum, trádidit Dóminus mánibus
    eórum exércitum magnum valde, eo quod reliquíssent Dóminum, Deum patrum
    suórum; in Ioas quoque ignominiósa exercuére iudícia. Et abeúntes dimisérunt
    eum in languóribus magnis.
  </p>
  <p>
    Coniuravérunt autem contra eum servi sui in ultiónem sánguinis fílii Ióiadæ
    sacerdótis et occidérunt eum in léctulo suo, et mórtuus est. Sepelierúntque
    eum in civitáte David, sed non in sepúlcris regum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_218" ontouchend="cambialengua(this)">
  <span class="red">R/.</span>Deo gratias.
</div>
<div class="latin hijo hijo_219" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 4-5. 29-30. 31-32. 33-34 (: 29a)</span>
  </p>
</div>
<div class="latin hijo hijo_220" ontouchend="cambialengua(this)">
  <span class="red">R/.</span>In æternum servábo illi misericórdiam meam.
</div>
<div class="latin hijo hijo_221" ontouchend="cambialengua(this)">
  «Dispósui testaméntum elécto meo,<br />iurávi David servo meo:<br />Usque in
  ætérnum confirmábo semen tuum,<br />et ædificábo in generatiónem et
  generatiónem sedem tuam».
</div>
<div class="latin hijo hijo_222" ontouchend="cambialengua(this)">
  <span class="red">R/.</span>In æternum servábo illi misericórdiam meam.
</div>
<div class="latin hijo hijo_223" ontouchend="cambialengua(this)">
  In ætérnum servábo illi misericórdiam meam,<br />et testaméntum meum fidéle
  ipsi.<br />Et ponam in sǽculum sǽculi semen eius,<br />et thronum eius sicut
  dies cæli.
</div>
<div class="latin hijo hijo_224" ontouchend="cambialengua(this)">
  <span class="red">R/.</span>In æternum servábo illi misericórdiam meam.
</div>
<div class="latin hijo hijo_225" ontouchend="cambialengua(this)">
  Si autem derelíquerint fílii eius legem meam,<br />et in iudíciis meis non
  ambuláverint,<br />si iustificatiónes meas profanáverint,<br />et mandáta mea
  non custodíerint.
</div>
<div class="latin hijo hijo_226" ontouchend="cambialengua(this)">
  <span class="red">R/.</span>In æternum servábo illi misericórdiam meam.
</div>
<div class="latin hijo hijo_227" ontouchend="cambialengua(this)">
  Visitábo in virga delíctum eórum,<br />et in verbéribus iniquitátem eórum.<br />Misericórdiam
  autem meam non avértam ab eo,<br />neque méntiar in veritáte mea.
</div>
<div class="latin hijo hijo_228" ontouchend="cambialengua(this)">
  <span class="red">R/.</span>In æternum servábo illi misericórdiam meam.
</div>
<div class="latin hijo hijo_229" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 8, 9</span>
  </p>
  <p class="PsalmAlleluiaVerse">
    Allelúia.<br />Iesus Christus egénus factus est, cum esset dives, ut illíus
    inópia vos dívites essétis.<br />Allelúia.
  </p>
</div>
<div class="latin hijo hijo_230" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Nolite esse solliciti in crastinum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">6, 24-34</span>
  </p>
</div>
<div class="latin hijo hijo_231" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_232" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Nemo potest duóbus dóminis servíre: aut enim unum ódio habébit et álterum
    díliget, aut unum sustinébit et álterum contémnet; non potéstis Deo servíre
    et mammónæ.
  </p>
  <p>
    Ideo dico vobis: Ne sollíciti sitis ánimæ vestræ quid manducétis, neque
    córpori vestro quid induámini. Nonne ánima plus est quam esca, et corpus
    quam vestiméntum? Respícite volatília cæli, quóniam non serunt neque metunt
    neque cóngregant in hórrea, et Pater vester cæléstis pascit illa. Nonne vos
    magis pluris estis illis?
  </p>
  <p>Quis autem vestrum cógitans potest adícere ad ætátem suam cúbitum unum?</p>
  <p>
    Et de vestiménto quid sollíciti estis? Consideráte lília agri quómodo
    crescunt: non labórant neque nent. Dico autem vobis quóniam nec Sálomon in
    omni glória sua coopértus est sicut unum ex istis. Si autem fenum agri, quod
    hódie est et cras in clíbanum míttitur, Deus sic vestit, quanto magis vos,
    módicæ fídei?
  </p>
  <p>
    Nolíte ergo sollíciti esse dicéntes: «Quid manducábimus?», aut: «Quid
    bibémus?», aut: «Quo operiémur?». Hæc enim ómnia gentes inquírunt; scit enim
    Pater vester cæléstis quia his ómnibus indigétis. Quǽrite autem primum
    regnum Dei et iustítiam eius, et hæc ómnia adiciéntur vobis.
  </p>
  <p>
    Nolíte ergo esse sollíciti in crástinum; crástinus enim dies sollícitus erit
    sibi ipse. Súfficit diéi malítia sua».
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_233" ontouchend="cambialengua(this)">
  <span class="red">R/.</span>Laus tibi, Christe.
</div>
