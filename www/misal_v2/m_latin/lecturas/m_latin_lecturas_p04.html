<div class="latin hijo hijo_1" ontouchend="cambialengua(this)">
  <h2>Dominica IV Paschae</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dominum eum et Christum Deus fecit</p>
  <p class="Areadingfrom">
    Léctio Actuum Apostolórum<span class="alindcha">2, 14.36-41</span>
  </p>
  <p class="Incipit-oneline">In die Pentecóstes, dicébat Petrus Iudǽis:</p>
  <p>
    «Certíssime ergo sciat omnis domus Israel quia et Dóminum eum et Christum
    Deus fecit, hunc Iesum, quem vos crucifixístis».
  </p>
  <p>
    His audítis, compúncti sunt corde et dixérunt ad Petrum et réliquos
    apóstolos: «Quid faciémus, viri fratres?».
  </p>
  <p>
    Petrus vero ad illos: «Pæniténtiam, inquit, ágite, et baptizétur unusquísque
    vestrum in nómine Iesu Christi in remissiónem peccatórum vestrórum, et
    accipiétis donum Sancti Spíritus; vobis enim est repromíssio et fíliis
    vestris et ómnibus, qui longe sunt, quoscúmque advocáverit Dóminus Deus
    noster».
  </p>
  <p>
    Aliis étiam verbis plúribus testificátus est et exhortabátur eos dicens:
    «Salvámini a generatióne ista prava». Qui ergo, recépto sermóne eius,
    baptizáti sunt; et appósitæ sunt in illa die ánimæ círciter tria mília.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 22, 1-3a. 3b-4. 5. 6</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.<br /><span
    class="red">vel
  </span>
  Allelúia.
</div>
<div class="latin hijo hijo_6" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam refécit.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.<br /><span
    class="red">vel
  </span>
  Allelúia.
</div>
<div class="latin hijo hijo_8" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus,<br />ipsa me consoláta sunt.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.<br /><span
    class="red">vel
  </span>
  Allelúia.
</div>
<div class="latin hijo hijo_10" ontouchend="cambialengua(this)">
  Parásti in conspéctu meo mensam<br />advérsus eos, qui tríbulant me;<br />impinguásti
  in óleo caput meum,<br />et calix meus redúndat.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.<br /><span
    class="red">vel
  </span>
  Allelúia.
</div>
<div class="latin hijo hijo_12" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.<br /><span
    class="red">vel
  </span>
  Allelúia.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Conversi estis ad pastorem animarum vestrarum</p>
  <p class="Areadingfrom">
    Léctio Epístolæ primæ beáti Petri apóstoli<span class="alindcha">2, 20b-25</span>
  </p>
  <p class="Incipit-oneline">Caríssimi:</p>
  <p>
    Si benefaciéntes et patiéntes sustinétis, hæc est grátia apud Deum. In hoc
    enim vocáti estis, quia et Christus passus est pro vobis, vobis relínquens
    exémplum, ut sequámini vestígia eius: qui peccátum non fecit, nec invéntus
    est dolus in ore ipsíus; qui cum maledicerétur, non remaledicébat; cum
    paterétur, non comminabátur, commendábat autem iuste iudicánti; qui peccáta
    nostra ipse pértulit in córpore suo super lignum, ut peccátis mórtui
    iustítiæ viverémus; cuius livóre sanáti estis.
  </p>
  <p>
    Erátis enim sicut oves errántes, sed convérsi estis nunc ad pastórem et
    epíscopum animárum vestrárum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 14</span>
  </p>
  <p class="PsalmAlleluiaVerse">
    Allelúia.<br />Ego sum pastor bonus, dicit Dóminus, et cognósco oves meas,
    et cognóscunt me meae.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego sum ostium ovium</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 1-10</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore: Dixit Iesus:</p>
  <p>
    «Amen, amen dico vobis: Qui non intrat per óstium in ovíle óvium, sed
    ascéndit aliúnde, ille fur est et latro; qui autem intrat per óstium, pastor
    est óvium. Huic ostiárius áperit, et oves vocem eius áudiunt, et próprias
    oves vocat nominátim et edúcit eas. Cum próprias omnes emíserit, ante eas
    vadit, et oves illum sequúntur, quia sciunt vocem eius; aliénum autem non
    sequéntur, sed fúgient ab eo, quia non novérunt vocem alienórum».
  </p>
  <p>
    Hoc provérbium dixit eis Iesus; illi autem non cognovérunt quid esset, quod
    loquebátur eis.
  </p>
  <p>
    Dixit ergo íterum Iesus: «Amen, amen dico vobis: Ego sum óstium óvium.
    Omnes, quotquot venérunt ante me, fures sunt et latrónes, sed non audiérunt
    eos oves. Ego sum óstium; per me, si quis introíerit, salvábitur et
    ingrediétur et egrediétur et páscua invéniet. Fur non venit, nisi ut furétur
    et mactet et perdat; ego veni, ut vitam hábeant et abundántius hábeant».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non est in alio aliquo salus</p>
  <p class="Areadingfrom">
    Léctio Actuum Apostolórum<span class="alindcha">4, 8-12</span>
  </p>
  <p class="Incipit-oneline">In diébus illis:</p>
  <p>
    Replétus Spíritu Sancto, Petrus dixit: «Príncipes pópuli et senióres, si nos
    hódie diiudicámur in benefácto hóminis infírmi, in quo iste salvus factus
    est, notum sit ómnibus vobis et omni plebi Israel quia in nómine Iesu
    Christi Nazaréni, quem vos crucifixístis, quem Deus suscitávit a mórtuis, in
    hoc iste astat coram vobis sanus.
  </p>
  <p>
    Hic est lapis, qui reprobátus est a vobis ædificatóribus, qui factus est in
    caput ánguli. Et non est in álio áliquo salus, nec enim nomen áliud est sub
    cælo datum in homínibus, in quo opórtet nos salvos fíeri».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 117, 1 et 8-9. 21-23. 26 et 28-29 (R/.: 22)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Lápidem, quem reprobavérunt aedificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_25" ontouchend="cambialengua(this)">
  Confitémini Dómino, quóniam bonus,<br />quóniam in sǽculum misericórdia
  eius.<br />Bonum est confúgere ad Dóminum,<br />quam confídere in hómine.<br />Bonum
  est confúgere ad Dóminum,<br />quam confídere in princípibus.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Lápidem, quem reprobavérunt aedificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_27" ontouchend="cambialengua(this)">
  Confitébor tibi, quóniam exaudísti me,<br />et factus es mihi in salútem.<br />Lápidem
  quem reprobavérunt ædificántes,<br />hic factus est in caput ánguli;<br />a
  Dómino factum est istud,<br />et est mirábile in óculis nostris.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Lápidem, quem reprobavérunt aedificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_29" ontouchend="cambialengua(this)">
  Benedíctus qui venit in nómine Dómini.<br />Benedícimus vobis de domo
  Dómini.<br />Deus meus es tu, et confitébor tibi,<br />Deus meus et exaltábo
  te.<br />Confitémini Dómino, quóniam bonus,<br />quóniam in sǽculum
  misericórdia eius.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Lápidem, quem reprobavérunt aedificántes, hic
  factus est in caput ánguli.<br /><span class="red">vel </span>
  Allelúia.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Videbimus Deum sicuti est</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">3, 1-2</span>
  </p>
  <p class="Incipit-oneline">Caríssimi:</p>
  <p>
    Vidéte qualem caritátem dedit nobis Pater, ut fílii Dei nominémur, et sumus!
    Propter hoc mundus non cognóscit nos, quia non cognóvit eum. Caríssimi, nunc
    fílii Dei sumus, et nondum manifestátum est quid érimus; scimus quóniam, cum
    ipse apparúerit, símiles ei érimus, quóniam vidébimus eum, sícuti est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 14</span>
  </p>
  <p class="PsalmAlleluiaVerse">
    Allelúia.<br />Ego sum pastor bonus, dicit Dóminus, et cognósco oves meas,
    et cognóscunt me meae.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Bonus pastor animam suam ponit pro ovibus</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 11-18</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>In illo témpore: Dixit Iesus:</p>
  <p>
    «Ego sum pastor bonus; bonus pastor ánimam suam ponit pro óvibus;
    mercennárius et, qui non est pastor, cuius non sunt oves própriæ, videt
    lupum veniéntem et dimíttit oves et fugit — ​et lupus rapit eas et dispérgit
    — ​quia mercennárius est et non pértinet ad eum de óvibus.
  </p>
  <p>
    Ego sum pastor bonus et cognósco meas, et cognóscunt me meæ, sicut cognóscit
    me Pater, et ego cognósco Patrem; et ánimam meam pono pro óvibus. Et álias
    oves hábeo, quæ non sunt ex hoc ovíli, et illas opórtet me addúcere, et
    vocem meam áudient et fient unus grex, unus pastor.
  </p>
  <p>
    Proptérea me Pater díligit, quia ego pono ánimam meam, ut íterum sumam eam.
    Nemo tollit eam a me, sed ego pono eam a meípso. Potestátem hábeo ponéndi
    eam et potestátem hábeo íterum suméndi eam. Hoc mandátum accépi a Patre
    meo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce convertimur ad gentes</p>
  <p class="Areadingfrom">
    Léctio Actuum Apostolórum<span class="alindcha">13, 14. 43-52</span>
  </p>
  <p class="Incipit-oneline">In diébus illis:</p>
  <p>
    Pertranseúntes Paulus et Bárnabas a Perge venérunt Antiochíam Pisídiæ, et
    ingréssi synagógam die sabbatórum sedérunt.
  </p>
  <p>
    Et secúti sunt multi Iudæórum et coléntium proselytórum eos, qui loquéntes
    suadébant eis, ut permanérent in grátia Dei.
  </p>
  <p>
    Sequénti vero sábbato pæne univérsa cívitas convénit audíre verbum Dómini.
    Vidéntes autem turbas Iudǽi, repléti sunt zelo; et contradicébant his, quæ a
    Paulo dicebántur, blasphemántes.
  </p>
  <p>
    Tunc audénter Paulus et Bárnabas dixérunt: «Vobis oportébat primum loqui
    verbum Dei; sed quóniam repéllitis illud et indígnos vos iudicátis ætérnæ
    vitæ, ecce convértimur ad gentes. Sic enim præcépit nobis Dóminus: «Pósui te
    in lumen géntium, ut sis in salútem usque ad extrémum terræ»».
  </p>
  <p>
    Audiéntes autem gentes gaudébant et glorificábant verbum Dómini, et
    credidérunt, quotquot erant præordináti ad vitam ætérnam; ferebátur autem
    verbum Dómini per univérsam regiónem.
  </p>
  <p>
    Iudǽi autem concitavérunt honéstas inter coléntes mulíeres et primos
    civitátis et excitavérunt persecutiónem in Paulum et Bárnabam et eiecérunt
    eos de fínibus suis. At illi, excússo púlvere pedum in eos, venérunt
    Icónium; discípuli quoque replebántur gáudio et Spíritu Sancto.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 99, 2. 3. 5 (R/.: 3c)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Nos pópulus eius et oves páscuae eius.<br /><span
    class="red">vel
  </span>
  Allelúia.
</div>
<div class="latin hijo hijo_42" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Nos pópulus eius et oves páscuae eius.<br /><span
    class="red">vel
  </span>
  Allelúia.
</div>
<div class="latin hijo hijo_44" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Nos pópulus eius et oves páscuae eius.<br /><span
    class="red">vel
  </span>
  Allelúia.
</div>
<div class="latin hijo hijo_46" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Nos pópulus eius et oves páscuae eius.<br /><span
    class="red">vel
  </span>
  Allelúia.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Agnus pascet illos et deducet eos ad vitæ fontes aquarum
  </p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">7, 9.14-17</span>
  </p>
  <p class="Incipit-oneline">
    Ego, Ioánnes, vidi: et ecce turba magna, quam dinumeráre nemo póterat, ex
    ómnibus géntibus et tríbubus et pópulis et linguis stantes ante thronum et
    in conspéctu Agni, amícti stolis albis, et palmæ in mánibus eórum.
  </p>
  <p>
    Et dixit mihi unus de senióribus: «Hi sunt qui véniunt de tribulatióne magna
    et lavérunt stolas suas et dealbavérunt eas in sánguine Agni. Ideo sunt ante
    thronum Dei et sérviunt ei die ac nocte in templo eius; et, qui sedet in
    throno, habitábit super illos. Non esúrient ámplius neque sítient ámplius,
    neque cadet super illos sol neque ullus æstus, quóniam Agnus, qui in médio
    throni est, pascet illos et dedúcet eos ad vitæ fontes aquárum, et abstérget
    Deus omnem lácrimam ex óculis eórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 14</span>
  </p>
  <p class="PsalmAlleluiaVerse">
    Allelúia.<br />Ego sum pastor bonus, dicit Dóminus, et cognósco oves meas,
    et cognóscunt me meae.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego vitam æternam do ovibus meis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 27-30</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>In illo témpore: Dixit Iesus:</p>
  <p>
    «Oves meæ vocem meam áudiunt, et ego cognósco eas, et sequúntur me; et ego
    vitam ætérnam do eis, et non períbunt in ætérnum, et non rápiet eas quisquam
    de manu mea. Pater meus quod dedit mihi, maius ómnibus est, et nemo potest
    rápere de manu Patris. Ego et Pater unum sumus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_55" ontouchend="cambialengua(this)">
  <h2>Tempus Paschale<br />Hebdomada IV<br />Feria II</h2>
</div>
<div class="latin hijo hijo_56" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ergo et gentibus Deus pænitentiam ad vitam dedit</p>
  <p class="Areadingfrom">
    Léctio Actuum Apostolórum<span class="alindcha">11, 1-18</span>
  </p>
  <p class="Incipit-oneline">In diébus illis:</p>
  <p>
    Audiérunt apóstoli et fratres, qui erant in Iudǽa, quóniam et gentes
    recepérunt verbum Dei. Cum ascendísset autem Petrus in Ierúsalem,
    disceptábant advérsus illum, qui erant ex circumcisióne, dicéntes:
    «Introísti ad viros præpútium habéntes et manducásti cum illis!». Incípiens
    autem Petrus exponébat illis ex órdine dicens:
  </p>
  <p>
    «Ego eram in civitáte Ioppe orans et vidi in excéssu mentis visiónem,
    descéndens vas quoddam velut línteum magnum quáttuor inítiis submítti de
    cælo et venit usque ad me; in quod íntuens considerábam et vidi quadrupédia
    terræ et béstias et reptília et volatília cæli.
  </p>
  <p>
    Audívi autem et vocem dicéntem mihi: «Surgens, Petre, occíde et mandúca!».
    Dixi autem: Nequáquam, Dómine, quia commúne aut immúndum numquam introívit
    in os meum. Respóndit autem vox secúndo de cælo: «Quæ Deus mundávit, tu ne
    commúne díxeris». Hoc autem factum est per ter, et retrácta sunt rursum
    ómnia in cælum.
  </p>
  <p>
    Et ecce conféstim tres viri astitérunt in domo, in qua erámus, missi a
    Cæsaréa ad me. Dixit autem Spíritus mihi, ut irem cum illis nihil hǽsitans.
    Venérunt autem mecum et sex fratres isti, et ingréssi sumus in domum viri.
    Narrávit autem nobis quómodo vidísset ángelum ad domum suam stantem et
    dicéntem: «Mitte in Ioppen et accérsi Simónem, qui cognominátur Petrus, qui
    loquétur tibi verba, in quibus salvus eris tu et univérsa domus tua».
  </p>
  <p>
    Cum autem cœpíssem loqui, décidit Spíritus Sanctus super eos, sicut et super
    nos in inítio. Recordátus sum autem verbi Dómini, sicut dicébat: «Ioánnes
    quidem baptizávit aqua, vos autem baptizabímini in Spíritu Sancto». Si ergo
    æquále donum dedit illis Deus sicut et nobis, qui credídimus in Dóminum
    Iesum Christum, ego quis eram qui possem prohibére Deum?».
  </p>
  <p>
    His autem audítis, acquievérunt et glorificavérunt Deum dicéntes: «Ergo et
    géntibus Deus pæniténtiam ad vitam dedit».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 41, 2-3; 42, 3. 4 (R/.: cf. 41, 3a)</span>
  </p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Sitívit ánima mea ad te, Deum vivum.<br /><span
    class="red">vel
  </span>
  Allelúia.
</div>
<div class="latin hijo hijo_60" ontouchend="cambialengua(this)">
  <p>
    Quemádmodum desíderat cervus ad fontes aquárum,<br />ita desíderat ánima mea
    ad te, Deus.
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Sitívit ánima mea ad te, Deum vivum.<br /><span
    class="red">vel
  </span>
  Allelúia.
</div>
<div class="latin hijo hijo_62" ontouchend="cambialengua(this)">
  <p>
    Sitívit ánima mea ad Deum, Deum vivum;<br />quando véniam et apparébo ante
    fáciem Dei?
  </p>
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Sitívit ánima mea ad te, Deum vivum.<br /><span
    class="red">vel
  </span>
  Allelúia.
</div>
<div class="latin hijo hijo_64" ontouchend="cambialengua(this)">
  Emítte lucem tuam et veritátem tuam;<br />ipsæ me dedúcant et addúcant<br />in
  montem sanctum tuum et in tabernácula tua.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Sitívit ánima mea ad te, Deum vivum.<br /><span
    class="red">vel
  </span>
  Allelúia.
</div>
<div class="latin hijo hijo_66" ontouchend="cambialengua(this)">
  Et introíbo ad altáre Dei,<br />ad Deum lætítiæ exsultatiónis meæ.<br />Confitébor
  tibi in cíthara, Deus, Deus meus.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Sitívit ánima mea ad te, Deum vivum.<br /><span
    class="red">vel
  </span>
  Allelúia.
</div>
<div class="latin hijo hijo_68" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 14</span>
  </p>
  <p class="PsalmAlleluiaVerse">
    Allelúia.<br />Ego sum pastor bonus, dicit Dóminus,<br />et cognósco oves
    meas, et cognóscunt me meae<br />Allelúia.
  </p>
</div>
<div class="latin hijo hijo_69" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Bonus pastor animam suam ponit pro ovibus.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 11-18</span>
  </p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_71" ontouchend="cambialengua(this)">
  <p class="TheWordoftheLord4">In illo témpore: Dixit Iesus:</p>
  <p>
    «Ego sum pastor bonus; bonus pastor ánimam suam ponit pro óvibus;
    mercennárius et, qui non est pastor, cuius non sunt oves própriæ, videt
    lupum veniéntem et dimíttit oves et fugit —et lupus rapit eas et dispérgit
    —quia mercennárius est et non pértinet ad eum de óvibus.
  </p>
  <p>
    Ego sum pastor bonus et cognósco meas, et cognóscunt me meæ, sicut cognóscit
    me Pater, et ego cognósco Patrem; et ánimam meam pono pro óvibus. Et álias
    oves hábeo, quæ non sunt ex hoc ovíli, et illas opórtet me addúcere, et
    vocem meam áudient et fient unus grex, unus pastor.
  </p>
  <p>
    Proptérea me Pater díligit, quia ego pono ánimam meam, ut íterum sumam eam.
    Nemo tollit eam a me, sed ego pono eam a meípso. Potestátem hábeo ponéndi
    eam et potestátem hábeo íterum suméndi eam. Hoc mandátum accépi a Patre
    meo».
  </p>
</div>
<div class="latin hijo hijo_72" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego sum ostium ovium</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 1-10</span>
  </p>
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_74" ontouchend="cambialengua(this)">
  <p class="TheWordoftheLord4">In illo témpore: Dixit Iesus:</p>
  <p>
    «Amen, amen dico vobis: Qui non intrat per óstium in ovíle óvium, sed
    ascéndit aliúnde, ille fur est et latro; qui autem intrat per óstium, pastor
    est óvium. Huic ostiárius áperit, et oves vocem eius áudiunt, et próprias
    oves vocat nominátim et edúcit eas. Cum próprias omnes emíserit, ante eas
    vadit, et oves illum sequúntur, quia sciunt vocem eius; aliénum autem non
    sequéntur, sed fúgient ab eo, quia non novérunt vocem alienórum».
  </p>
  <p>
    Hoc provérbium dixit eis Iesus; illi autem non cognovérunt quid esset, quod
    loquebátur eis.
  </p>
  <p>
    Dixit ergo íterum Iesus: «Amen, amen dico vobis: Ego sum óstium óvium.
    Omnes, quotquot venérunt ante me, fures sunt et latrónes, sed non audiérunt
    eos oves. Ego sum óstium; per me, si quis introíerit, salvábitur et
    ingrediétur et egrediétur et páscua invéniet. Fur non venit, nisi ut furétur
    et mactet et perdat; ego veni, ut vitam hábeant et abundántius hábeant».
  </p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_76" ontouchend="cambialengua(this)">
  <h2>Tempus Paschale<br />Hebdomada IV<br />Feria III</h2>
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Loquebantur et ad Græcos evangelizantes Dominum Iesum</p>
  <p class="Areadingfrom">
    Léctio Actuum Apostolórum<span class="alindcha">11, 19-26</span>
  </p>
  <p class="Incipit-oneline">In diébus illis:</p>
  <p>
    Illi qui dispérsi fúerant a tribulatióne, quæ facta fúerat sub Stéphano,
    perambulavérunt usque Phœnícen et Cyprum et Antiochíam, némini loquéntes
    verbum; nisi solis Iudǽis. Erant autem quidam ex eis viri Cýprii et Cyrenǽi,
    qui, cum introíssent Antiochíam, loquebántur et ad Græcos evangelizántes
    Dóminum Iesum. Et erat manus Dómini cum eis; multúsque númerus credéntium
    convérsus est ad Dóminum.
  </p>
  <p>
    Audítus est autem sermo in áuribus Ecclésiæ, quæ erat in Ierúsalem, super
    istis, et misérunt Bárnabam usque Antiochíam; qui cum pervenísset et
    vidísset grátiam Dei, gavísus est et hortabátur omnes propósito cordis
    permanére in Dómino, quia erat vir bonus et plenus Spíritu Sancto et fide.
    Et appósita est turba multa Dómino.
  </p>
  <p>
    Proféctus est autem Tarsum, ut quǽreret Saulum; quem cum invenísset,
    perdúxit Antiochíam. Factum est autem eis, ut annum totum conversaréntur in
    Ecclésia et docérent turbam multam, et cognominaréntur primum Antiochíæ
    discípuli Christiáni.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_79" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 86, 1-3. 4-5. 6- 7 (R/.: Sal 116, 1a)</span>
  </p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laudáte Dóminum, omnes gentes.<br /><span
    class="red">vel
  </span>
  Allelúia.
</div>
<div class="latin hijo hijo_81" ontouchend="cambialengua(this)">
  Fundaménta eius in móntibus sanctis;<br />díligit Dóminus portas Sion<br />super
  ómnia tabernácula Iacob.<br />Gloriósa dicta sunt de te, cívitas Dei.
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Laudáte Dóminum, omnes gentes.<br /><span
    class="red">vel
  </span>
  Allelúia.
</div>
<div class="latin hijo hijo_83" ontouchend="cambialengua(this)">
  Memor ero Rahab et Babylónis inter sciéntes me;<br />ecce Philistaéa et Tyrus
  cum Æthiópia,<br />hi nati sunt illic.<br />Et de Sion dicétur: «Hic et ille
  natus est in ea,<br />et ipse firmávit eam Altíssimus»
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Laudáte Dóminum, omnes gentes.<br /><span
    class="red">vel
  </span>
  Allelúia.
</div>
<div class="latin hijo hijo_85" ontouchend="cambialengua(this)">
  Dóminus réferet in librum populórum:<br />«Hi nati sunt illic».<br />Et
  cantant sicut choros ducéntes:<br />«Omnes fontes mei in te».
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Laudáte Dóminum, omnes gentes.<br /><span
    class="red">vel
  </span>
  Allelúia.
</div>
<div class="latin hijo hijo_87" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meae vocem meam áudiunt, dicit Dóminus et ego cognósco
    eas, et sequúntur me.<br />Allelúia.
  </p>
</div>
<div class="latin hijo hijo_88" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego et Pater unum sumus</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">10, 22-30</span>
  </p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_90" ontouchend="cambialengua(this)">
  <p>
    Facta sunt Encaénia in Hierosólymis. Hiems erat; et ambulábat Iesus in
    templo in pórticu Salomónis. Circumdedérunt ergo eum Iudǽi et dicébant ei:
    «Quoúsque ánimam nostram tollis? Si tu es Christus, dic nobis palam!».
  </p>
  <p>
    Respóndit eis Iesus: «Dixi vobis, et non créditis; ópera, quæ ego fácio in
    nómine Patris mei, hæc testimónium pérhibent de me. Sed vos non créditis,
    quia non estis ex óvibus meis.
  </p>
  <p>
    Oves meæ vocem meam áudiunt, et ego cognósco eas, et sequúntur me; et ego
    vitam ætérnam do eis, et non períbunt in ætérnum, et non rápiet eas quisquam
    de manu mea. Pater meus quod dedit mihi, maius ómnibus est, et nemo potest
    rápere de manu Patris. Ego et Pater unum sumus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_92" ontouchend="cambialengua(this)">
  <h2>Tempus Paschale<br />Hebdomada IV<br />Feria IV</h2>
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">Lectio Prima</p>
  <p class="Summary">Separate mihi Barnabam et Saulum</p>
  <p class="Areadingfrom">
    Léctio Actuum Apostolórum<span class="alindcha">12, 24 — 13, 5a</span>
  </p>
  <p class="Incipit-oneline">In diébus illis:</p>
  <p>
    Verbum Dei crescébat et multiplicabátur. Bárnabas autem et Saulus revérsi
    sunt in Ierúsalem expléto ministério, assúmpto Ioánne, qui cognominátus est
    Marcus.
  </p>
  <p>
    Erant autem in Ecclésia, quæ erat Antiochíæ, prophétæ et doctóres: Bárnabas
    et Símeon, qui vocabátur Niger, et Lúcius Cyrenénsis et Mánaen, qui erat
    Heródis tetrárchæ collactáneus, et Saulus. Ministrántibus autem illis Dómino
    et ieiunántibus, dixit Spíritus Sanctus: «Separáte mihi Bárnabam et Saulum
    in opus, ad quod vocávi eos». Tunc ieiunántes et orántes imponentésque eis
    manus dimisérunt illos.
  </p>
  <p>
    Et ipsi quidem missi ab Spíritu Sancto devenérunt Seleúciam et inde
    navigavérunt Cyprum et, cum veníssent Salamína, prædicábant verbum Dei in
    synagógis Iudæórum; habébant autem et Ioánnem minístrum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_95" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 66, 2-3. 5. 6 et 8 (R/.: 4)</span>
  </p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.<br /><span class="red">vel </span>
  Allelúia.
</div>
<div class="latin hijo hijo_97" ontouchend="cambialengua(this)">
  Deus misereátur nostri, et benedícat nobis;<br />illúminet vultum suum super
  nos.<br />Ut cognoscátur in terra via tua,<br />in ómnibus géntibus salutáre
  tuum.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.<br /><span class="red">vel </span>
  Allelúia.
</div>
<div class="latin hijo hijo_99" ontouchend="cambialengua(this)">
  Læténtur et exsúltent gentes,<br />quóniam iúdicas pópulos in æquitáte,<br />et
  gentes in terra dírigis. R
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.<br /><span class="red">vel </span>
  Allelúia.
</div>
<div class="latin hijo hijo_101" ontouchend="cambialengua(this)">
  <p>
    Confiteántur tibi pópuli, Deus,<br />confiteántur tibi pópuli omnes.<br />Benedícat
    nos Deus,<br />et métuant eum omnes fines terræ. R/.
  </p>
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.<br /><span class="red">vel </span>
  Allelúia.
</div>
<div class="latin hijo hijo_103" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 8, 12b</span>
  </p>
  <p class="PsalmAlleluiaVerse">
    Allelúia.<br />Ego sum lux mundi, dicit Dóminus; qui séquitur me, habébit
    lumen vitae.<br />Allelúia.
  </p>
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego lux in mundum veni</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">12, 44-50</span>
  </p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_106" ontouchend="cambialengua(this)">
  <p>In illo témpore: Clamávit Iesus et dixit:</p>
  <p>
    «Qui credit in me, non credit in me sed in eum, qui misit me; et, qui videt
    me, videt eum, qui misit me.
  </p>
  <p>
    Ego lux in mundum veni, ut omnis, qui credit in me, in ténebris non máneat.
    Et si quis audíerit verba mea et non custodíerit, ego non iúdico eum; non
    enim veni, ut iúdicem mundum, sed ut salvíficem mundum.
  </p>
  <p>
    Qui spernit me et non áccipit verba mea, habet, qui iúdicet eum: sermo, quem
    locútus sum, ille iudicábit eum in novíssimo die, quia ego ex meípso non sum
    locútus, sed, qui misit me, Pater, ipse mihi mandátum dedit quid dicam et
    quid loquar. Et scio quia mandátum eius vita ætérna est. Quæ ergo ego
    loquor, sicut dixit mihi Pater, sic loquor».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_108" ontouchend="cambialengua(this)">
  <h2>Tempus Paschale<br />Hebdomada IV<br />Feria V</h2>
</div>
<div class="latin hijo hijo_109" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ex semine David eduxit Deus salvatorem Iesum</p>
  <p class="Areadingfrom">
    Léctio Actuum Apostolórum<span class="alindcha">13, 13-25</span>
  </p>
  <p class="Incipit-oneline">
    Cum a Papho navigássent, qui erant cum Paulo, venérunt Pergen Pamphýliæ;
    Ioánnes autem discédens ab eis revérsus est Hierosólymam.
  </p>
  <p>
    Illi vero pertranseúntes, a Perge venérunt Antiochíam Pisídiæ, et ingréssi
    synagógam die sabbatórum sedérunt. Post lectiónem autem Legis et
    Prophetárum, misérunt príncipes synagógæ ad eos dicéntes: «Viri fratres, si
    quis est in vobis sermo exhortatiónis ad plebem, dícite!».
  </p>
  <p>Surgens autem Paulus et manu siléntium indícens ait:</p>
  <p>
    «Viri Israelítæ et qui timétis Deum, audíte. Deus plebis huius Israel elégit
    patres nostros et plebem exaltávit, cum essent íncolæ in terra Ægýpti, et in
    bráchio excélso edúxit eos ex ea; et per quadragínta fere annórum tempus
    mores eórum sustínuit in desérto; et déstruens gentes septem in terra
    Chánaan sorte distríbuit terram eórum, quasi quadringéntos et quinquagínta
    annos. Et post hæc dedit iúdices usque ad Sámuel prophétam.
  </p>
  <p>
    Et exínde postulavérunt regem, et dedit illis Deus Saul fílium Cis, virum de
    tribu Béniamin, annis quadragínta. Et amóto illo, suscitávit illis David in
    regem, cui et testimónium pérhibens dixit: «Invéni David fílium Iesse, virum
    secúndum cor meum, qui fáciet omnes voluntátes meas».
  </p>
  <p>
    Huius Deus ex sémine secúndum promissiónem edúxit Israel salvatórem Iesum,
    prædicánte Ioánne ante advéntum eius baptísmum pæniténtiæ omni pópulo
    Israel. Cum impléret autem Ioánnes cursum suum, dicébat: «Quid me
    arbitrámini esse? Non sum ego; sed ecce venit post me, cuius non sum dignus
    calceaménta pedum sólvere»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 2-3. 21-22. 25 et 27 (R/.: cf. 2a)</span>
  </p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Misericordias túas, Dómine, in aetérnum
  cantábo.<br /><span class="red">vel </span> Allelúia.
</div>
<div class="latin hijo hijo_113" ontouchend="cambialengua(this)">
  Misericórdias Dómini in ætérnum cantábo,<br />in generatiónem et
  generatiónem<br />annuntiábo veritátem tuam in ore meo.<br />Quóniam dixísti:
  «In ætérnum misericórdia ædificábitur»,<br />in cælis firmábitur véritas tua.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Misericordias túas, Dómine, in aetérnum
  cantábo.<br /><span class="red">vel </span> Allelúia.
</div>
<div class="latin hijo hijo_115" ontouchend="cambialengua(this)">
  Invéni David servum meum;<br />óleo sancto meo unxi eum.<br />Manus enim mea
  firma erit cum eo,<br />et bráchium meum confortábit eum.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Misericordias túas, Dómine, in aetérnum
  cantábo.<br /><span class="red">vel </span> Allelúia.
</div>
<div class="latin hijo hijo_117" ontouchend="cambialengua(this)">
  Et véritas mea et misericórdia mea cum ipso<br />et in nómine meo exaltábitur
  cornu eius.<br />Ipse invocábit me: Pater meus es tu,<br />Deus meus et
  refúgium salútis meæ.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Misericordias túas, Dómine, in aetérnum
  cantábo.<br /><span class="red">vel </span> Allelúia.
</div>
<div class="latin hijo hijo_119" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Ap 1, 5</span>
  </p>
  <p class="PsalmAlleluiaVerse">
    Allelúia.<br />Iesu Christe, testis es fidélis, primogénitus mortuórum;
    dilexísti nos et lavásti peccáta nostra in sánguine tuo.<br />Allelúia.
  </p>
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Qui accipit si quem misero, me accipit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">13, 16-20</span>
  </p>
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_122" ontouchend="cambialengua(this)">
  <p>Postquam lavit Iesus pedes discipulórum, dixit eis:</p>
  <p>
    «Amen, amen dico vobis: Non est servus maior dómino suo, neque apóstolus
    maior eo, qui misit illum. Si hæc scitis, beáti estis, si fácitis ea.
  </p>
  <p>
    Non de ómnibus vobis dico, ego scio, quos elégerim, sed ut impleátur
    Scriptúra: «Qui mandúcat meum panem, levávit contra me calcáneum suum».
    Amodo dico vobis priúsquam fiat, ut credátis, cum factum fúerit, quia ego
    sum.
  </p>
  <p>
    Amen, amen dico vobis: Qui áccipit, si quem mísero, me áccipit; qui autem me
    áccipit, áccipit eum, qui me misit».
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_124" ontouchend="cambialengua(this)">
  <h2>Tempus Paschale<br />Hebdomada IV<br />Feria VI</h2>
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Promissionem adimplevit Deus resuscitans Iesum</p>
  <p class="Areadingfrom">
    Léctio Actuum Apostolórum<span class="alindcha">13, 26-33</span>
  </p>
  <p class="Incipit-oneline">
    In diébus illis: Cum venísset Paulus Antiochíam Pisídiæ, dicébat in
    synagóga:
  </p>
  <p>
    «Viri fratres, fílii géneris Abraham et qui in vobis timent Deum, nobis
    verbum salútis huius missum est.
  </p>
  <p>
    Qui enim habitábant Ierúsalem et príncipes eórum, hunc ignorántes et voces
    Prophetárum, quæ per omne sábbatum legúntur, iudicántes implevérunt; et
    nullam causam mortis inveniéntes petiérunt a Piláto, ut interficerétur;
    cumque consummássent ómnia, quæ de eo scripta erant, deponéntes eum de ligno
    posuérunt in monuménto.
  </p>
  <p>
    Deus vero suscitávit eum a mórtuis; qui visus est per dies multos his, qui
    simul ascénderant cum eo de Galilǽa in Ierúsalem, qui nunc sunt testes eius
    ad plebem.
  </p>
  <p>
    Et nos vobis evangelizámus eam, quæ ad patres promíssio facta est, quóniam
    hanc Deus adimplévit fíliis eórum, nobis resúscitans Iesum, sicut et in
    Psalmo secúndo scriptum est: «Fílius meus es tu; ego hódie génui te»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_127" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 2, 6-7. 8-9. 10-11 (R/.: 7)</span>
  </p>
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Fílius meus es tu: ego hódie génui te.<br /><span
    class="red">vel
  </span>
  Allelúia.
</div>
<div class="latin hijo hijo_129" ontouchend="cambialengua(this)">
  «Ego autem constítui regem meum<br />super Sion, montem sanctum meum!».<br />Prædicábo
  decrétum eius.<br />Dóminus dixit ad me: «Fílius meus es tu; ego hódie génui
  te.
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Fílius meus es tu: ego hódie génui te.<br /><span
    class="red">vel
  </span>
  Allelúia.
</div>
<div class="latin hijo hijo_131" ontouchend="cambialengua(this)">
  Póstula a me, et dabo tibi gentes hereditátem tuam<br />et possessiónem tuam
  términos terræ.<br />Reges eos in virga férrea<br />et tamquam vas fíguli
  confrínges eos».
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Fílius meus es tu: ego hódie génui te.<br /><span
    class="red">vel
  </span>
  Allelúia.
</div>
<div class="latin hijo hijo_133" ontouchend="cambialengua(this)">
  Et nunc, reges, intellégite;<br />erudímini, qui iudicátis terram.<br />Servíte
  Dómino in timóre<br />et exsultáte ei cum tremóre.
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Fílius meus es tu: ego hódie génui te.<br /><span
    class="red">vel
  </span>
  Allelúia.
</div>
<div class="latin hijo hijo_135" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 6</span>
  </p>
  <p class="PsalmAlleluiaVerse">
    Allelúia.<br />Ego sum via, véritas et vita, dicit Dóminus; nemo venit ad
    Patrem, nisi per me.<br />Allelúia.
  </p>
</div>
<div class="latin hijo hijo_136" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego sum via et veritas et vita</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">14, 1-6</span>
  </p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_138" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Non turbétur cor vestrum. Créditis in Deum et in me crédite. In domo Patris
    mei mansiónes multæ sunt; si quo minus, dixíssem vobis, quia vado paráre
    vobis locum? Et si abíero et præparávero vobis locum, íterum vénio et
    accípiam vos ad meípsum, ut, ubi sum ego, et vos sitis. Et quo ego vado,
    scitis viam».
  </p>
  <p>
    Dicit ei Thomas: «Dómine, nescímus quo vadis; quómodo póssumus viam scire?».
  </p>
  Dicit ei Iesus: «Ego sum via et véritas et vita; nemo venit ad Patrem nisi per
  me»
  <p class="TheWordoftheLord">Verbum Dómini.</p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_140" ontouchend="cambialengua(this)">
  <h2>Tempus Paschale<br />Hebdomada IV<br />Sabbato</h2>
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce convertimur ad gentes</p>
  <p class="Areadingfrom">
    Léctio Actuum Apostolórum<span class="alindcha">13, 44-52</span>
  </p>
  <p class="Incipit-oneline">
    Sequénti sábbato pæne univérsa cívitas convénit audíre verbum Dómini.
    Vidéntes autem turbas Iudǽi, repléti sunt zelo; et contradicébant his, quæ a
    Paulo dicebántur, blasphemántes.
  </p>
  <p>
    Tunc audénter Paulus et Bárnabas dixérunt: «Vobis oportébat primum loqui
    verbum Dei; sed quóniam repéllitis illud et indígnos vos iudicátis ætérnæ
    vitæ, ecce convértimur ad gentes. Sic enim præcépit nobis Dóminus: «Pósui te
    in lumen géntium, ut sis in salútem usque ad extrémum terræ»».
  </p>
  <p>
    Audiéntes autem gentes gaudébant et glorificábant verbum Dómini, et
    credidérunt, quotquot erant præordináti ad vitam ætérnam; ferebátur autem
    verbum Dómini per univérsam regiónem.
  </p>
  <p>
    Iudǽi autem concitavérunt honéstas inter coléntes mulíeres et primos
    civitátis et excitavérunt persecutiónem in Paulum et Bárnabam et eiecérunt
    eos de fínibus suis. At illi, excússo púlvere pedum in eos, venérunt
    Icónium; discípuli quoque replebántur gáudio et Spíritu Sancto.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 98, 1-2. 3ab. 3cd-4</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Vidérunt omnes términi terrae salutáre Dei
  nostri.<br /><span class="red">vel </span>
  Allelúia.
</div>
<div class="latin hijo hijo_145" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Vidérunt omnes términi terrae salutáre Dei
  nostri.<br /><span class="red">vel </span>
  Allelúia.
</div>
<div class="latin hijo hijo_147" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Vidérunt omnes términi terrae salutáre Dei
  nostri.<br /><span class="red">vel </span>
  Allelúia.
</div>
<div class="latin hijo hijo_149" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Vidérunt omnes términi terrae salutáre Dei
  nostri.<br /><span class="red">vel </span>
  Allelúia.
</div>
<div class="latin hijo hijo_151" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 8, 31b-32</span>
  </p>
  <p class="PsalmAlleluiaVerse">
    Allelúia.<br />Si manséritis in sermóne meo, vero discipúli me éritis, et
    cognoscétis veritátem, dicit Dóminus.<br />Allelúia.
  </p>
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Qui vidit me, vidit Patrem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">14, 7-14</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_154" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Si cognovístis me, et Patrem meum útique cognoscétis; et ámodo cognóscitis
    eum et vidístis eum».
  </p>
  <p>Dicit ei Philíppus: «Dómine, osténde nobis Patrem, et súfficit nobis».</p>
  <p>
    Dicit ei Iesus: «Tanto témpore vobíscum sum, et non cognovísti me, Philíppe?
    Qui vidit me, vidit Patrem. Quómodo tu dicis: «Osténde nobis Patrem»? Non
    credis quia ego in Patre, et Pater in me est? Verba, quæ ego loquor vobis, a
    meípso non loquor; Pater autem in me manens facit ópera sua. Crédite mihi
    quia ego in Patre, et Pater in me est; alióquin propter ópera ipsa crédite.
  </p>
  <p>
    Amen, amen dico vobis: Qui credit in me, ópera, quæ ego fácio, et ipse
    fáciet et maióra horum fáciet, quia ego ad Patrem vado. Et quodcúmque
    petiéritis in nómine meo, hoc fáciam, ut glorificétur Pater in Fílio; si
    quid petiéritis me in nómine meo, ego fáciam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Laus tibi, Christe.
</div>
