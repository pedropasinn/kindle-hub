<div class="latin hijo hijo_1" ontouchend="cambialengua(this)">
  <h2>DOMINICA II ADVENTUS</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Iudicabit in iustitia pauperes.</p>
  <p class="Areadingfrom">
    Léctio libri Isaíæ prophétæ<span class="alindcha">11, 1-10</span>
  </p>
  <p>In die illa:</p>
  <p>
    Egrediétur virga de stirpe Iesse, et flos de radíce eius ascéndet; et
    requiéscet super eum spíritus Dómini: spíritus sapiéntiæ et intelléctus,
    spíritus consílii et fortitúdinis, spíritus sciéntiæ et timóris Dómini; et
    delíciæ eius in timóre Dómini.
  </p>
  <p>
    Non secúndum visiónem oculórum iudicábit neque secúndum audítum áurium
    decérnet; sed iudicábit in iustítia páuperes et decérnet in æquitáte pro
    mansuétis terræ; et percútiet terram virga oris sui et spíritu labiórum
    suórum interfíciet ímpium. Et erit iustítia cíngulum lumbórum eius, et fides
    cinctórium renum eius.
  </p>
  <p>
    Habitábit lupus cum agno, et pardus cum hædo accubábit; vítulus et leo simul
    saginabúntur, et puer párvulus minábit eos. Vítula et ursus pascéntur, simul
    accubábunt cátuli eórum; et leo sicut bos cómedet páleas. Et ludet infans ab
    úbere super forámine áspidis; et in cavérnam réguli, qui ablactátus fúerit,
    manum suam mittet. Non nocébunt et non occídent in univérso monte sancto
    meo, quia plena erit terra sciéntia Dómini, sicut aquæ mare opériunt.
  </p>
  <p>
    In die illa radix Iesse stat in signum populórum; ipsam gentes requírent, et
    erit sedes eius gloriósa.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 71, 1-2. 7-8. 12-13. 17 (: cf. 7)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_6" ontouchend="cambialengua(this)">
  Deus, iudícium tuum regi da,<br />et iustítiam tuam fílio regis;<br />iúdicet
  pópulum tuum in iustítia,<br />et páuperes tuos in iudício.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_8" ontouchend="cambialengua(this)">
  Florébit in diébus eius iustítia et abundántia pacis,<br />donec auferátur
  luna.<br />Et dominábitur a mari usque ad mare,<br />et a Flúmine usque ad
  términos orbis terrárum.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_10" ontouchend="cambialengua(this)">
  Quia liberábit ínopem clamántem,<br />et páuperem, cui non erat adiútor.<br />Parcet
  páuperi et ínopi,<br />et ánimas páuperum salvas fáciet.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_12" ontouchend="cambialengua(this)">
  Sit nomen eius benedíctum in sǽcula,<br />ante solem permanébit nomen eius.<br />Et
  benedicéntur in ipso omnes tribus terræ,<br />omnes gentes magnificábunt eum.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Florébit in diébus eius iustítia, et abundántia
  pacis in ætérnum.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Christus omnes homines salvos facit.</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">15, 4-9</span>
  </p>
  <p>Fratres:</p>
  <p>
    Quæcúmque ántea scripta sunt, ad nostram doctrínam scripta sunt, ut per
    patiéntiam et consolatiónem Scripturárum spem habeámus. Deus autem patiéntiæ
    et solácii det vobis idípsum sápere in altérutrum secúndum Christum Iesum,
    ut unánimes uno ore glorificétis Deum et Patrem Dómini nostri Iesu Christi.
  </p>
  <p>
    Propter quod suscípite ínvicem, sicut et Christus suscépit vos, in glóriam
    Dei. Dico enim Christum minístrum fuísse circumcisiónis propter veritátem
    Dei ad confirmándas promissiónes patrum; gentes autem propter misericórdiam
    glorificáre Deum, sicut scriptum est: «Propter hoc confitébor tibi in
    géntibus et nómini tuo cantábo».
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 3, 4cd. 6</span>
  </p>
  <p class="PsalmAlleluiaVerse">
    Allelúia.<br />Paráte viam Dómini, rectas fácite sémitas eius;<br />vidébit
    omnis caro salutáre Dei.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Pænitentiam agite; appropinquavit regnum cælorum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">3, 1-12</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>
    In diébus illis venit Ioánnes Baptísta prædicans in desérto Iudææ et dicens:
    «Pæniténtiam ágite; appropinquávit enim regnum cælórum». Hic est enim, qui
    dictus est per Isaíam prophétam dicéntem: «Vox clamántis in desérto: “Paráte
    viam Dómini, rectas fácite sémitas eius!”».
  </p>
  <p>
    Ipse autem Ioánnes habébat vestiméntum de pilis caméli et zonam pellíceam
    circa lumbos suos; esca autem eius erat locústæ et mel silvéstre.
  </p>
  <p>
    Tunc exíbat ad eum Hierosólyma et omnis Iudæa et omnis régio circa Iordánem,
    et baptizabántur in Iordáne flúmine ab eo, confiténtes peccáta sua. Videns
    autem multos pharisæórum et sadducæórum veniéntes ad baptísmum suum, dixit
    eis:
  </p>
  <p>
    «Progénies viperárum, quis demonstrávit vobis fúgere a futúra ira? Fácite
    ergo fructum dignum pæniténtiæ et ne vélitis dícere intra vos: “Patrem
    habémus Abraham”; dico enim vobis quóniam potest Deus de lapídibus istis
    suscitáre Abrahæ fílios. Iam enim secúris ad radícem árborum pósita est;
    omnis ergo arbor, quæ non facit fructum bonum, excíditur et in ignem
    míttitur.
  </p>
  <p>
    Ego quidem vos baptízo in aqua in pæniténtiam; qui autem post me ventúrus
    est, fórtior me est, cuius non sum dignus calceaménta portáre; ipse vos
    baptizábit in Spíritu Sancto et igni, cuius ventilábrum in manu sua, et
    permundábit áream suam et congregábit tríticum suum in hórreum, páleas autem
    combúret igni inexstinguíbili».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Parate viam Domini.</p>
  <p class="Areadingfrom">
    Léctio libri Isaíæ prophétæ<span class="alindcha">40, 1-5. 9-11</span>
  </p>
  <p>
    «Consolámini, consolámini pópulum meum, dicit Deus vester. Loquímini ad cor
    Ierúsalem et clamáte ad eam, quóniam compléta est milítia eius, expiáta est
    iníquitas illíus; suscépit de manu Dómini duplícia pro ómnibus peccátis
    suis».
  </p>
  <p>
    Vox clamántis: «In desérto paráte viam Dómini, rectas fácite in solitúdine
    sémitas Dei nostri. Omnis vallis exaltétur, et omnis mons et collis
    humiliétur; et fiant prava in dirécta, et áspera in plana: et revelábitur
    glória Dómini, et vidébit omnis caro páriter quod os Dómini locútum est».
  </p>
  <p>
    Super montem excélsum ascénde, tu, quæ evangelízas Sion; exálta in
    fortitúdine vocem tuam, quæ evangelízas Ierúsalem; exálta, noli timére; dic
    civitátibus Iudæ: «Ecce Deus vester, ecce Dóminus Deus in virtúte venit, et
    bráchium eius dominátur: ecce merces eius cum eo, et prǽmium illíus coram
    illo. Sicut pastor gregem suum pascit, in bráchio suo cóngregat agnos et in
    sinu suo levat; fetas ipse portat».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 9ab et 10. 11-12. 13-14 (: 8)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Osténde nobis, Dómine, misericórdiam tuam,<br />et
  salutáre tuum da nobis.
</div>
<div class="latin hijo hijo_25" ontouchend="cambialengua(this)">
  Audiam quid loquátur Dóminus Deus,<br />quóniam loquétur pacem ad plebem suam
  et sanctos suos.<br />Verúmtamen prope timéntes eum salutáre ipsíus,<br />ut
  inhábitet glória in terra nostra.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Osténde nobis, Dómine, misericórdiam tuam,<br />&nbsp;et
  salutáre tuum da nobis.
</div>
<div class="latin hijo hijo_27" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Osténde nobis, Dómine, misericórdiam tuam,<br />et
  salutáre tuum da nobis.
</div>
<div class="latin hijo hijo_29" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Osténde nobis, Dómine, misericórdiam tuam,<br />et
  salutáre tuum da nobis.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Novos cælos et terram novam exspectamus.</p>
  <p class="Areadingfrom">
    Léctio Epístolæ secúndæ beáti Petri apóstoli<span class="alindcha">3, 8-14</span>
  </p>
  <p>
    Unum hoc non láteat vos, caríssimi, quia unus dies apud Dóminum sicut mille
    anni, et mille anni sicut dies unus. Non tardat Dóminus promissiónem, sicut
    quidam tarditátem exístimant, sed patiénter agit in vos nolens áliquos
    períre, sed omnes ad pæniténtiam revérti. Advéniet autem dies Dómini ut fur,
    in qua cæli magno ímpetu tránsient, eleménta vero calóre solvéntur, et terra
    et ópera, quæ in ea inveniéntur.
  </p>
  <p>
    Cum hæc ómnia ita dissolvénda sint, quales opórtet esse vos in sanctis
    conversatiónibus et pietátibus, exspectántes et properántes advéntum diéi
    Dei, propter quam cæli ardéntes solvéntur, et eleménta ignis ardóre
    tabéscent! Novos vero cælos et terram novam secúndum promíssum ipsíus
    exspectámus, in quibus iustítia hábitat.
  </p>
  <p>
    Propter quod, caríssimi, hæc exspectántes satágite immaculáti et invioláti
    ei inveníri in pace.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 3, 4cd. 6</span>
  </p>
  <p class="PsalmAlleluiaVerse">
    Allelúia.<br />Paráte viam Dómini, rectas fácite sémitas eius;<br />vidébit
    omnis caro salutáre Dei.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Rectas facite semitas Domini.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">1, 1-8</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>Inítium Evangélii Iesu Christi Fílii Dei.</p>
  <p>
    Sicut scriptum est in Isaía prophéta: «Ecce mitto ángelum meum ante fáciem
    tuam, qui præparábit viam tuam; vox clamántis in desérto: “Paráte viam
    Dómini, rectas fácite sémitas eius”», fuit Ioánnes Baptísta in desérto
    prædicans baptísmum pæniténtiæ in remissiónem peccatórum. Et egrediebátur ad
    illum omnis Iudææ régio et Hierosolymítæ univérsi et baptizabántur ab illo
    in Iordáne flúmine confiténtes peccáta sua.
  </p>
  <p>
    Et erat Ioánnes vestítus pilis caméli, et zona pellícea circa lumbos eius,
    et locústas et mel silvéstre edébat. Et prædicábat dicens: «Venit fórtior me
    post me, cuius non sum dignus procúmbens sólvere corrígiam calceamentórum
    eius. Ego baptizávi vos aqua; ille vero baptizábit vos in Spíritu Sancto».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Deus ostendet splendorem tuum.</p>
  <p class="Areadingfrom">
    Léctio libri Baruch prophétæ<span class="alindcha">5, 1-9</span>
  </p>
  <p>
    Exue te, Ierúsalem, stola luctus et vexatiónis tuæ et índue te decóre eius,
    quæ a Deo tibi data est glóriæ in ætérnum. Circúmda te diplóide iustítiæ,
    quæ a Deo est, et impóne mitram cápiti tuo glóriæ Ætérni. Deus enim osténdet
    omni, quod sub cælo est, splendórem tuum. Vocábitur enim nomen tuum a Deo in
    ætérnum: Pax iustítiæ et Glória cultúræ Dei.
  </p>
  <p>
    Surge, Ierúsalem, et sta in excélso et circúmspice ad oriéntem et vide
    congregátos fílios tuos a solis ortu usque ad occásum verbo Sancti,
    gaudéntes in memória Dei. Exiérunt enim abs te pédites abdúcti ab inimícis;
    indúcet autem illos ad te portátos cum glória sicut thronum regni;
    constítuit enim Deus humiliáre omnem montem excélsum et rupes perénnes et
    conválles implére ad æqualitátem terræ, ut ingrediátur Israel in securitáte
    glóriæ Dei.
  </p>
  <p>
    Obumbrábunt autem et silvæ et omne lignum suavitátis Israel ex præcépto Dei.
    Præíbit enim Deus Israel cum lætítia in lúmine maiestátis suæ, cum
    misericórdia et iustítia, quæ est ab ipso.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 125, 1-2ab. 2cd-3. 4-5. 6 (: 3)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Magnificávit Dóminus fácere nobíscum; facti sumus
  lætántes
</div>
<div class="latin hijo hijo_42" ontouchend="cambialengua(this)">
  In converténdo Dóminus captivitátem Sion,<br />facti sumus quasi
  somniántes.<br />Tunc replétum est gáudio os nostrum,<br />et lingua nostra
  exsultatióne.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Magnificávit Dóminus fácere nobíscum; facti sumus
  lætántes
</div>
<div class="latin hijo hijo_44" ontouchend="cambialengua(this)">
  Tunc dicébant inter gentes:<br />«Magnificávit Dóminus fácere cum eis».<br />Magnificávit
  Dóminus fácere nobíscum;<br />facti sumus lætántes.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Magnificávit Dóminus fácere nobíscum; facti sumus
  lætántes
</div>
<div class="latin hijo hijo_46" ontouchend="cambialengua(this)">
  Convérte, Dómine, captivitátem nostram,<br />sicut torréntes in austro.<br />Qui
  séminant in lácrimis,<br />in exsultatióne metent.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Magnificávit Dóminus fácere nobíscum; facti sumus
  lætántes
</div>
<div class="latin hijo hijo_48" ontouchend="cambialengua(this)">
  Eúntes ibant et flebant,<br />semen spargéndum portántes;<br />veniéntes autem
  vénient in exsultatióne<br />portántes manípulos suos.
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Magnificávit Dóminus fácere nobíscum; facti sumus
  lætántes
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Estote sinceri et sine offensa in diem Christi.</p>
  <p class="Areadingfrom">
    Léctio Epístolæ béati Pauli apóstoli ad Philippénses<span class="alindcha">1, 4-6. 8-11</span>
  </p>
  <p>Fratres:</p>
  <p>
    Semper in omni oratióne mea pro ómnibus vobis cum gáudio deprecatiónem fácio
    super communióne vestra in Evangélio a prima die usque nunc; confídens hoc
    ipsum, quia, qui cœpit in vobis opus bonum,<br />perfíciet usque in diem
    Christi Iesu. Testis enim mihi Deus, quómodo cúpiam omnes vos in viscéribus
    Christi Iesu.
  </p>
  <p>
    Et hoc oro, ut cáritas vestra magis ac magis abúndet in sciéntia et omni
    sensu, ut probétis potióra, ut sitis sincéri et sine offénsa in diem
    Christi, repléti fructu iustítiæ, qui est per Iesum Christum, in glóriam et
    laudem Dei.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_52" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 3, 4cd. 6</span>
  </p>
  <p class="PsalmAlleluiaVerse">
    Allelúia.<br />Paráte viam Dómini, rectas fácite sémitas eius;<br />vidébit
    omnis caro salutáre Dei.<br />Allelúia.
  </p>
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Videbit omnis caro salutare Dei.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">3, 1-6</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_55" ontouchend="cambialengua(this)">
  <p>
    Anno quinto décimo impérii Tibérii Cǽsaris, procuránte Póntio Piláto Iudæam,
    tetrárcha autem Galilææ Heróde, Philíppo autem fratre eius tetrárcha Iturææ
    et Trachonítidis regiónis, et Lysánia Abilínæ tetrárcha, sub príncipe
    sacerdótum Anna et Cáipha, factum est verbum Dei super Ioánnem Zacharíæ
    fílium in desérto.
  </p>
  <p>
    Et venit in omnem regiónem circa Iordánem prædicans baptísmum pæniténtiæ in
    remissiónem peccatórum, sicut scriptum est in libro sermónum Isaíæ prophétæ:
  </p>
  <p>
    «Vox clamántis in desérto: “Paráte viam Dómini, rectas fácite sémitas eius.
    Omnis vallis implébitur, et omnis mons et collis humiliábitur; et erunt
    prava in dirécta, et áspera in vias planas: et vidébit omnis caro salutáre
    Dei”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_57" ontouchend="cambialengua(this)">
  <h2>Tempus Adventus<br />Hebdomada II<br />Feria secunda</h2>
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Deus ipse veniet et salvabit vos.</p>
  <p class="Areadingfrom">
    Léctio libri Isaíæ prophétæ<span class="alindcha">35, 1-10</span>
  </p>
  <p>
    Læténtur desérta et ínvia, et exsúltet solitúdo et flóreat quasi lílium.
    Gérminet et exsúltet lætabúnda et laudans. Glória Líbani data est ei, decor
    Carméli et Saron; ipsi vidébunt glóriam Dómini, maiestátem Dei nostri.
  </p>
  <p>
    Confortáte manus dissolútas et génua debília roboráte. Dícite pusillánimis:
    «Confortámini, nolíte timére! Ecce Deus vester, últio véniet, retribútio
    Dei; ipse véniet et salvábit vos».
  </p>
  <p>
    Tunc aperiéntur óculi cæcórum, et aures surdórum patébunt. Tunc sáliet sicut
    cervus claudus, et exsultábit lingua mutórum, quia erúmpent in desérto aquæ,
    et torréntes in solitúdine. Et terra árida erit in stagnum, et sítiens in
    fontes aquárum; in cubílibus, in quibus dracónes habitábant, erit locus
    cálami et iunci.
  </p>
  <p>
    Et erit ibi sémita et via; et via sancta vocábitur: non transíbit per eam
    pollútus; et erit eis dirécta via, ita ut stulti non errent per eam. Non
    erit ibi leo, et rapax béstia non ascéndet per eam nec inveniétur ibi; et
    ambulábunt, qui liberáti fúerint, et redémpti a Dómino reverténtur. Et
    vénient in Sion cum laude, et lætítia sempitérna super caput eórum: gáudium
    et lætítiam obtinébunt, et fúgiet mæror et gémitus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 9ab-10. 11-12. 13-14 (: Is 35, 4d)</span>
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Ecce Deus noster véniet et salvábit nos.
</div>
<div class="latin hijo hijo_62" ontouchend="cambialengua(this)">
  Audiam quid loquátur Dóminus Deus,<br />quóniam loquétur pacem ad plebem suam
  et sanctos suos.<br />Verúmtamen prope timéntes eum salutáre ipsíus,<br />ut
  inhábitet glória in terra nostra.
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Ecce Deus noster véniet et salvábit nos.
</div>
<div class="latin hijo hijo_64" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Ecce Deus noster véniet et salvábit nos.
</div>
<div class="latin hijo hijo_66" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Ecce Deus noster véniet et salvábit nos.
</div>
<div class="latin hijo hijo_68" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ecce véniet Rex, Dóminus terræ,<br />et ipse áuferet iugum
    captivitátis nostræ.<br />Allelúia.
  </p>
</div>
<div class="latin hijo hijo_69" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vidimus mirabilia hodie.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">5, 17-26</span>
  </p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_71" ontouchend="cambialengua(this)">
  <p>
    In una diérum, erat Iesus docens, et erant pharisæi sedéntes et legis
    doctóres, qui vénerant ex omni castéllo Galilææ et Iudææ et Ierúsalem; et
    virtus Dómini erat ei ad sanándum.
  </p>
  <p>
    Et ecce viri portántes in lecto hóminem, qui erat paralýticus, et quærébant
    eum inférre et pónere ante eum. Et non inveniéntes qua parte illum inférrent
    præ turba, ascendérunt supra tectum et per tégulas summisérunt illum cum
    léctulo in médium ante Iesum. Quorum fidem ut vidit, dixit: «Homo,
    remittúntur tibi peccáta tua».
  </p>
  <p>
    Et cœpérunt cogitáre scribæ et pharisæi dicéntes: «Quis est hic, qui
    lóquitur blasphémias? Quis potest dimíttere peccáta nisi solus Deus?».
  </p>
  <p>
    Ut cognóvit autem Iesus cogitatiónes eórum, respóndens dixit ad illos: «Quid
    cogitátis in córdibus vestris? Quid est facílius, dícere: “Dimittúntur tibi
    peccáta tua”, an dícere: “Surge et ámbula”? Ut autem sciátis quia Fílius
    hóminis potestátem habet in terra dimíttere peccáta —ait paralýtico —: Tibi
    dico: Surge, tolle léctulum tuum et vade in domum tuam». Et conféstim
    surgens coram illis tulit, in quo iacébat, et ábiit in domum suam
    magníficans Deum.
  </p>
  <p>
    Et stupor apprehéndit omnes, et magnificábant Deum; et repléti sunt timóre
    dicéntes: «Vídimus mirabília hódie».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_73" ontouchend="cambialengua(this)">
  <h2>Tempus Adventus<br />Hebdomada II<br />Feria tertia</h2>
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Populum suum Deus consolatur</p>
  <p class="Areadingfrom">
    Léctio libri Isaíæ prophétæ<span class="alindcha">40, 1-11</span>
  </p>
  <p>
    «Consolámini, consolámini pópulum meum, dicit Deus vester. Loquímini ad cor
    Ierúsalem et clamáte ad eam, quóniam compléta est milítia eius, expiáta est
    iníquitas illíus; suscépit de manu Dómini duplícia pro ómnibus peccátis
    suis».
  </p>
  <p>
    Vox clamántis: «In desérto paráte viam Dómini, rectas fácite in solitúdine
    sémitas Dei nostri. Omnis vallis exaltétur, et omnis mons et collis
    humiliétur; et fiant prava in dirécta, et áspera in plana: et revelábitur
    glória Dómini, et vidébit omnis caro páriter quod os Dómini locútum est».
  </p>
  <p>
    Vox dicéntis: «Clama!». Et dixi: «Quid clamábo?». Omnis caro fenum, et omnis
    glória eius quasi flos agri; exsiccátum est fenum, et cécidit flos, quia
    spíritus Dómini sufflávit in eo. Vere fenum est pópulus. Exsiccátum est
    fenum, et cécidit flos; verbum autem Dei nostri manet in ætérnum.
  </p>
  <p>
    Super montem excélsum ascénde, tu, quæ evangelízas Sion; exálta in
    fortitúdine vocem tuam, quæ evangelízas Ierúsalem; exálta, noli timére; dic
    civitátibus Iudæ: «Ecce Deus vester, ecce Dóminus Deus in virtúte venit, et
    bráchium eius dominátur: ecce merces eius cum eo, et prǽmium illíus coram
    illo. Sicut pastor gregem suum pascit, in bráchio suo cóngregat agnos et in
    sinu suo levat; fetas ipse portat».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_76" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1-2. 3 et 10ac. 11-12a. 12b-13 (: cf. Is 40, 9-10)</span>
  </p>
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Ecce Deus noster in fortitúdine véniet.
</div>
<div class="latin hijo hijo_78" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Cantáte
  Dómino, benedícite nómini eius,<br />annuntiáte de die in diem salutáre
  eius.&nbsp;
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Ecce Deus noster in fortitúdine véniet.
</div>
<div class="latin hijo hijo_80" ontouchend="cambialengua(this)">
  Annuntiáte inter gentes glóriam eius,<br />in ómnibus pópulis mirabília
  eius,<br />Dícite in géntibus: «Dóminus regnávit».<br />Iudicábit pópulos in
  æquitáte.&nbsp;
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Ecce Deus noster in fortitúdine véniet.
</div>
<div class="latin hijo hijo_82" ontouchend="cambialengua(this)">
  Læténtur cæli et exsúltet terra,<br />sonet mare et plenitúdo eius;<br />gaudébunt
  campi et ómnia, quæ in eis sunt.
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Ecce Deus noster in fortitúdine véniet.
</div>
<div class="latin hijo hijo_84" ontouchend="cambialengua(this)">
  Tunc exsultábunt ómnia ligna silvárum<br />a fácie Dómini, quia venit,<br />quóniam
  venit iudicáre terram.<br />Iudicábit orbem terræ in iustítia<br />et pópulos
  in veritáte sua.&nbsp;
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Ecce Deus noster in fortitúdine véniet.
</div>
<div class="latin hijo hijo_86" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Prope est dies Dómini;<br />ecce véniet ad salvándum nos.<br />Allelúia.
  </p>
</div>
<div class="latin hijo hijo_87" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Deus non vult pusillos perire</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">18, 12-14</span>
  </p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_89" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Quid vobis vidétur? Si fúerint alícui centum oves, et erráverit una ex eis,
    nonne relínquet nonagínta novem in móntibus et vadit quǽrere eam, quæ
    errávit? Et si contígerit ut invéniat eam, amen dico vobis quia gaudébit
    super eam magis quam super nonagínta novem, quæ non erravérunt.
  </p>
  <p>
    Sic non est volúntas ante Patrem vestrum, qui in cælis est, ut péreat unus
    de pusíllis istis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_91" ontouchend="cambialengua(this)">
  <h2>Tempus Adventus<br />Hebdomada II<br />Feria quarta</h2>
</div>
<div class="latin hijo hijo_92" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dóminus omnipotens dat lasso virtutem</p>
  <p class="Areadingfrom">
    Léctio libri Isaíæ prophétæ<span class="alindcha">40, 25-31</span>
  </p>
  <p>
    «Cui assimilábitis me, quasi æquális ei sim ego?», dicit Sanctus. Leváte in
    excélsum óculos vestros et vidéte: Quis creávit hæc? Qui edúcit in número
    milítiam eórum et omnes ex nómine vocat; præ multitúdine fortitúdinis et
    róboris virtutísque eius neque unum deest.
  </p>
  <p>
    Quare dicis, Iacob, et lóqueris, Israel: «Abscóndita est via mea a Dómino,
    et a Deo meo iudícium meum transit?». Numquid nescis? Aut non audísti? Deus
    sempitérnus Dóminus, qui creávit términos terræ; non defíciet neque
    laborábit, nec est investigátio sapiéntiæ eius. Qui dat lasso virtútem et
    inválido robur multíplicat. Defícient púeri et laborábunt, et iuvénes lapsu
    labéntur; qui autem sperant in Dómino, mutábunt fortitúdinem, assúment
    pennas sicut áquilæ, current et non laborábunt, ambulábunt et non defícient.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 102, 1-2. 3-4. 8 et 10 (: 1a)</span>
  </p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Bénedic, ánima mea, Dómino.
</div>
<div class="latin hijo hijo_96" ontouchend="cambialengua(this)">
  Bénedic, ánima mea, Dómino;<br />et ómnia quæ intra me sunt, nómini sancto
  eius.<br />Bénedic, ánima mea, Dómino,<br />et noli oblivísci omnes
  retributiónes eius.
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Bénedic, ánima mea, Dómino.
</div>
<div class="latin hijo hijo_98" ontouchend="cambialengua(this)">
  Qui propitiátur ómnibus iniquitátibus tuis,<br />qui sanat omnes infirmitátes
  tuas;<br />qui rédimit de intéritu vitam tuam,<br />qui corónat te in
  misericórdia et miseratiónibus.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Bénedic, ánima mea, Dómino.
</div>
<div class="latin hijo hijo_100" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Non
  secúndum peccáta nostra fecit nobis,<br />neque secúndum iniquitátes nostras
  retríbuit nobis.&nbsp;
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Bénedic, ánima mea, Dómino.
</div>
<div class="latin hijo hijo_102" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ecce véniet Dóminus, ut salvet pópulum suum;<br />beáti qui
    paráti sunt occúrrere illi.<br />Allelúia.
  </p>
</div>
<div class="latin hijo hijo_103" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Venite ad me, omnes qui laboratis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">11, 28-30</span>
  </p>
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_105" ontouchend="cambialengua(this)">
  <p>In illo témpore: Respóndens Iesus dixit:</p>
  <p>
    «Veníte ad me, omnes, qui laborátis et oneráti estis, et ego refíciam vos.
    Tóllite iugum meum super vos et díscite a me, quia mitis sum et húmilis
    corde, et inveniétis réquiem animábus vestris. Iugum enim meum suáve, et
    onus meum leve est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_107" ontouchend="cambialengua(this)">
  <h2>Tempus Adventus<br />Hebdomada II<br />Feria quinta</h2>
</div>
<div class="latin hijo hijo_108" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ego sum redemptor tuus, Sanctus Israel</p>
  <p class="Areadingfrom">
    Léctio libri Isaíæ prophétæ<span class="alindcha">41, 13-20</span>
  </p>
  <p>
    Ego Dóminus Deus tuus apprehéndens manum tuam dicénsque tibi: «Ne tímeas;
    ego auxiliábor tibi. Noli timére, vermis Iacob, hómines ex Israel. Ego
    auxiliábor tibi», dicit Dóminus et redémptor tuus, Sanctus Israel.
  </p>
  <p>
    Ecce pósui te quasi plaustrum tritúrans novum, habens rostra serrántia.
    Triturábis montes et commínues et colles quasi púlverem pones. Ventilábis
    eos, et ventus tollet eos, et turbo dispérget eos; et tu exsultábis in
    Dómino, in Sancto Israel lætáberis.
  </p>
  <p>
    Egéni et páuperes quærunt aquas, et non sunt, lingua eórum siti áruit. Ego,
    Dóminus, exáudiam eos, Deus Israel non derelínquam eos.
  </p>
  <p>
    Apériam in decalvátis cóllibus flúmina et in médio vállium fontes; ponam
    desértum in stagna aquárum et terram áridam in rivos aquárum.
  </p>
  <p>
    Plantábo in desérto cedrum, acáciam et myrtum et lignum olívæ; ponam in
    solitúdine abíetem, ulmum et cupréssum simul, ut vídeant et sciant et
    recógitent et intéllegant páriter quia manus Dómini fecit hoc, et Sanctus
    Israel creávit illud.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_110" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 1 et 9. 10-11. 12-13ab (: 8)</span>
  </p>
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Miserátor et miséricors Dóminus,<br />longánimis
  et multæ misericórdiæ.
</div>
<div class="latin hijo hijo_112" ontouchend="cambialengua(this)">
  Exaltábo te, Deus meus rex,<br />et benedícam nómini tuo<br />in sǽculum et in
  sǽculum sǽculi.<br />Suávis Dóminus univérsis,<br />et miseratiónes eius super
  ómnia ópera eius.
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Miserátor et miséricors Dóminus,<br />longánimis
  et multæ misericórdiæ.
</div>
<div class="latin hijo hijo_114" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.&nbsp;
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Miserátor et miséricors Dóminus,<br />longánimis
  et multæ misericórdiæ.
</div>
<div class="latin hijo hijo_116" ontouchend="cambialengua(this)">
  Ut notas fáciant fíliis hóminum poténtias tuas,<br />et glóriam magnificéntiæ
  regni tui.<br />Regnum tuum regnum ómnium sæculórum,<br />et dominátio tua in
  omnem generatiónem et generatiónem.
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Miserátor et miséricors Dóminus,<br />longánimis
  et multæ misericórdiæ.
</div>
<div class="latin hijo hijo_118" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Is 45, 8</span>
  </p>
  <p class="PsalmAlleluiaVerse">
    Allelúia.<br />Roráte, cæli, désuper, et nubes pluant Iustum;<br />aperiátur
    terra et gérminet Salvatórem.<br />Allelúia.
  </p>
</div>
<div class="latin hijo hijo_119" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non surrexit maior Ioanne Baptista</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">11, 11-15</span>
  </p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_121" ontouchend="cambialengua(this)">
  <p>In illo témpore: Dixit Iesus ad turbas:</p>
  <p>
    «Amen dico vobis: Non surréxit inter natos mulíerum maior Ioánne Baptísta;
    qui autem minor est in regno cælórum, maior est illo. A diébus autem Ioánnis
    Baptístæ usque nunc regnum cælórum vim pátitur, et violénti rápiunt illud.
    Omnes enim Prophétæ et Lex usque ad Ioánnem prophetavérunt; et si vultis
    recípere, ipse est Elías, qui ventúrus est.
  </p>
  <p>Qui habet aures, áudiat».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_123" ontouchend="cambialengua(this)">
  <h2>Tempus Adventus<br />Hebdomada II<br />Feria sexta</h2>
</div>
<div class="latin hijo hijo_124" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Utinam attendisses mandata mea!</p>
  <p class="Areadingfrom">
    Léctio libri Isaíæ prophétæ<span class="alindcha">48, 17-19</span>
  </p>
  <p>Hæc dicit Dóminus, redémptor tuus, Sanctus Israel:</p>
  <p>
    «Ego Dóminus Deus tuus docens te utília, gubérnans te in via, qua ámbulas.
    Utinam attendísses mandáta mea! Facta fuísset sicut flumen pax tua, et
    iustítia tua sicut gúrgites maris; et fuísset quasi aréna semen tuum, et
    stirps úteri tui ut lapílli eius; non interísset et non fuísset attrítum
    nomen eius a fácie mea».
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_126" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 1, 1-2. 3. 4 et 6 (: cf. Io 8, 12)</span>
  </p>
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Qui séquitur te, Dómine, habébit lucem vitæ.
</div>
<div class="latin hijo hijo_128" ontouchend="cambialengua(this)">
  Beátus vir qui non ábiit in consílio impiórum,<br />et in via peccatórum non
  stetit,<br />et in convéntu derisórum non sedit;<br />sed in lege Dómini
  volúntas eius,<br />et in lege eius meditátur die ac nocte.&nbsp;
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Qui séquitur te, Dómine, habébit lucem vitæ.
</div>
<div class="latin hijo hijo_130" ontouchend="cambialengua(this)">
  Et erit tamquam lignum plantátum secus decúrsus aquárum,<br />quod fructum
  suum dabit in témpore suo;<br />et fólium eius non défluet,<br />et ómnia
  quæcúmque fáciet prosperabúntur.&nbsp;
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Qui séquitur te, Dómine, habébit lucem vitæ.
</div>
<div class="latin hijo hijo_132" ontouchend="cambialengua(this)">
  Non sic ímpii, non sic,<br />sed tamquam pulvis quem próicit ventus.<br />Quóniam
  novit Dóminus viam iustórum,<br />et iter impiórum períbit.&nbsp;
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Qui séquitur te, Dómine, habébit lucem vitæ.
</div>
<div class="latin hijo hijo_134" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Dóminus véniet, occúrrite illi:<br />ipse est princeps
    pacis.<br />Allelúia.
  </p>
</div>
<div class="latin hijo hijo_135" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Neque Ioannem neque Filium hominis audiunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">11, 16-19</span>
  </p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_137" ontouchend="cambialengua(this)">
  <p>In illo témpore: Dixit Iesus ad turbas:</p>
  <p>
    «Cui símilem æstimábo generatiónem istam? Símilis est púeris sedéntibus in
    foro, qui clamántes coæquálibus dicunt: “Cecínimus vobis, et non saltástis;
    lamentávimus, et non planxístis”.
  </p>
  <p>
    Venit enim Ioánnes neque mandúcans neque bibens, et dicunt: “Dæmónium
    habet!”; venit Fílius hóminis mandúcans et bibens, et dicunt: “Ecce homo
    vorax et potátor vini, publicanórum amícus et peccatórum!”.
  </p>
  <p>Et iustificáta est sapiéntia ab opéribus suis».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_139" ontouchend="cambialengua(this)">
  <h2>Tempus Adventus<br />Hebdomada II<br />Sabbato</h2>
  <span class="red">Nisi hæc dies sit 17 vel&nbsp;18 decembris, quia tunc sumuntur lectiones
    his diebus assignatæ, omissis iis quæ sequuntur.</span>
</div>
<div class="latin hijo hijo_140" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Iterum veniet Elias</p>
  <p class="Areadingfrom">
    Léctio libri Ecclesiástici<span class="alindcha">48, 1-4.9-11</span>
  </p>
  <p>
    Surréxit Elías prophéta quasi ignis, et verbum ipsíus quasi fácula ardébat.
  </p>
  <p>
    Qui indúxit in illos famem et zelo suo paucos fecit eos. Verbo Dómini
    contínuit cælum et deiécit de cælo ignem ter.
  </p>
  <p>
    Quam amplificátus es, Elías, in mirabílibus tuis! Et quis potest simíliter
    gloriári tibi?
  </p>
  <p>
    Qui recéptus es in túrbine ignis et in curru equórum igneórum; qui scriptus
    es parátus in témpora leníre iracúndiam Dómini ante furórem, convértere cor
    patris ad fílium et restitúere tribus Iacob.
  </p>
  <p>Beáti sunt, qui te vidérunt et in amicítia tua dormiérunt!</p>
  <p class="TheWordoftheLord">Verbum Dómini.</p>
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_142" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 79, 2ac et 3bc. 15-16. 18-19 (: 4)</span>
  </p>
</div>
<div class="latin hijo hijo_143" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_144" ontouchend="cambialengua(this)">
  Qui pascis Israel, inténde.<br />Qui sedes super Chérubim, effúlge.<br />Excita
  poténtiam tuam et veni,<br />ut salvos fácias nos.&nbsp;
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_146" ontouchend="cambialengua(this)">
  Deus virtútum, convértere;<br />réspice de cælo et vide, et vísita víneam
  istam.<br />Et prótege eam quam plantávit déxtera tua,<br />et super fílium
  hóminis quem confirmásti tibi.&nbsp;
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_148" ontouchend="cambialengua(this)">
  Fiat manus tua super virum déxteræ tuæ,<br />super fílium hóminis quem
  confirmásti tibi.<br />Et non discedémus a te, vivificábis nos,<br />et nomen
  tuum invocábimus.&nbsp;
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Deus, convérte nos, illústra fáciem tuam, et
  salvi érimus.
</div>
<div class="latin hijo hijo_150" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Paráte viam Dómini, rectas fácite sémitas eius;<br />vidébit
    omnis caro salutáre Dei.<br />Allelúia.
  </p>
</div>
<div class="latin hijo hijo_151" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Elias iam venit, et non cognoverunt eum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">17, 10-13</span>
  </p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_153" ontouchend="cambialengua(this)">
  <p>
    Descendéntibus illis de monte, interrogavérunt Iesum discípuli dicéntes:
    «Quid ergo scribæ dicunt quod Elíam opórteat primum veníre?».
  </p>
  <p>
    At ille respóndens ait: «Elías quidem ventúrus est et restítuet ómnia. Dico
    autem vobis quia Elías iam venit, et non cognovérunt eum, sed fecérunt in
    eo, quæcúmque voluérunt; sic et Fílius hóminis passúrus est ab eis». Tunc
    intellexérunt discípuli quia de Ioánne Baptísta dixísset eis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Laus tibi, Christe.
</div>
