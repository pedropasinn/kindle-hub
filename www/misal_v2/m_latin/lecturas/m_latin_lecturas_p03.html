<div class="latin hijo hijo_1" ontouchend="cambialengua(this)">
  <h2>Dominica III Paschae</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Impossibile erat teneri illum a morte</p>
  <p class="Areadingfrom">
    Léctio Actuum Apostolórum<span class="alindcha">2, 14.22-33</span>
  </p>
  <p class="Incipit-oneline">In die Pentecóstes:</p>
  <p>Stans Petrus cum Undecim levávit vocem suam et locútus est eis:</p>
  <p>
    «Viri Iudǽi et qui habitátis Ierúsalem univérsi, hoc vobis notum sit, et
    áuribus percípite verba mea.
  </p>
  <p>
    Iesum Nazarénum, virum approbátum a Deo apud vos virtútibus et prodígiis et
    signis, quæ fecit per illum Deus in médio vestri, sicut ipsi scitis, hunc
    definíto consílio et præsciéntia Dei tráditum per manum iniquórum affigéntes
    interemístis, quem Deus suscitávit, solútis dolóribus mortis, iuxta quod
    impossíbile erat téneri illum ab ea.
  </p>
  <p>
    David enim dicit circa eum: «Providébam Dóminum coram me semper, quóniam a
    dextris meis est, ne commóvear. Propter hoc lætátum est cor meum, et
    exsultávit lingua mea; ínsuper et caro mea requiéscet in spe. Quóniam non
    derelínques ánimam meam in inférno neque dabis Sanctum tuum vidére
    corruptiónem. Notas fecísti mihi vias vitæ, replébis me iucunditáte cum
    fácie tua».
  </p>
  <p>
    Viri fratres, líceat audénter dícere ad vos de patriárcha David, quóniam et
    defúnctus est et sepúltus est, et sepúlcrum eius est apud nos usque in
    hodiérnum diem; prophéta ígitur cum esset et sciret quia iure iurándo
    iurásset illi Deus de fructu lumbi eius sedére super sedem eius, próvidens
    locútus est de resurrectióne Christi, quia neque derelíctus est in inférno,
    neque caro eius vidit corruptiónem. Hunc Iesum resuscitávit Deus, cuius
    omnes nos testes sumus. Déxtera ígitur Dei exaltátus, et promissióne
    Spíritus Sancti accépta a Patre, effúdit hunc, quem vos vidétis et audítis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 15, 1-2a et 5. 7-8. 9-10. 11</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Dómine, notas mihi fácies vias vitæ.<br /><span
    class="red">vel
  </span>
  Allelúia.
</div>
<div class="latin hijo hijo_6" ontouchend="cambialengua(this)">
  Consérva me, Deus, quóniam sperávi in te.<br />Dixi Dómino: «Dóminus meus es
  tu».<br />Dóminus pars hereditátis meæ et cálicis mei:<br />tu es qui détines
  sortem meam.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Dómine, notas mihi fácies vias vitæ.<br /><span
    class="red">vel
  </span>
  Allelúia.
</div>
<div class="latin hijo hijo_8" ontouchend="cambialengua(this)">
  Benedícam Dóminum, qui tríbuit mihi intelléctum;<br />ínsuper et in nóctibus
  erudiérunt me renes mei.<br />Proponébam Dóminum in conspéctu meo semper;<br />quóniam
  a dextris est mihi, non commovébor.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Dómine, notas mihi fácies vias vitæ.<br /><span
    class="red">vel
  </span>
  Allelúia.
</div>
<div class="latin hijo hijo_10" ontouchend="cambialengua(this)">
  Propter hoc lætátum est cor meum,<br />et exsultavérunt præcórdia mea;<br />ínsuper
  et caro mea requiéscet in spe.<br />Quóniam non derelínques ánimam meam in
  inférno<br />nec dabis sanctum tuum vidére corruptiónem.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Dómine, notas mihi fácies vias vitæ.<br /><span
    class="red">vel
  </span>
  Allelúia.
</div>
<div class="latin hijo hijo_12" ontouchend="cambialengua(this)">
  Notas mihi fácies vias vitæ,<br />plenitúdinem lætítiæ cum vultu tuo,<br />delectatiónes
  in déxtera tua usque in finem.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Dómine, notas mihi fácies vias vitæ.<br /><span
    class="red">vel
  </span>
  Allelúia.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Redempti estis pretioso sanguine quasi Agni immaculati Christi
  </p>
  <p class="Areadingfrom">
    Léctio Epístolæ primæ beáti Petri apóstoli<span class="alindcha">1, 17-21</span>
  </p>
  <p class="Incipit-oneline">Caríssimi:</p>
  <p>
    Si Patrem invocátis eum, qui sine acceptióne personárum iúdicat secúndum
    uniuscuiúsque opus, in timóre incolátus vestri témpore conversámini,
    sciéntes quod non corruptibílibus argénto vel&nbsp; auro redémpti estis de
    vana vestra conversatióne a pátribus trádita, sed pretióso sánguine quasi
    Agni incontamináti et immaculáti Christi, præcógniti quidem ante
    constitutiónem mundi, manifestáti autem novíssimis tempóribus propter vos,
    qui per ipsum fidéles estis in Deum, qui suscitávit eum a mórtuis et dedit
    ei glóriam, ut fides vestra et spes esset in Deum.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Dómine Iesu, áperi nobis Scriptúras; fac cor nostrum ardens
    dum lóqueris nobis.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cognoverunt eum in fractione panis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 13-35</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>
    Ecce duo ex discípulis Iesu ibant ipsa die [prima sabbatórum] in castéllum,
    quod erat in spátio stadiórum sexagínta ab Ierúsalem nómine Emmaus; et ipsi
    loquebántur ad ínvicem de his ómnibus, quæ accíderant. Et factum est, dum
    fabularéntur et secum quǽrerent, et ipse Iesus appropínquans ibat cum illis;
    óculi autem illórum tenebántur, ne eum agnóscerent. Et ait ad illos: «Qui
    sunt hi sermónes, quos confértis ad ínvicem ambulántes?». Et stetérunt
    tristes.
  </p>
  <p>
    Et respóndens unus, cui nomen Cléopas, dixit ei: «Tu solus peregrínus es in
    Ierúsalem et non cognovísti, quæ facta sunt in illa his diébus?».
  </p>
  <p>Quibus ille dixit: «Quæ?».</p>
  <p>
    Et illi dixérunt ei: «De Iesu Nazaréno, qui fuit vir prophéta, potens in
    ópere et sermóne coram Deo et omni pópulo; et quómodo eum tradidérunt summi
    sacerdótes et príncipes nostri in damnatiónem mortis et crucifixérunt eum.
    Nos autem sperabámus, quia ipse esset redemptúrus Israel; at nunc super hæc
    ómnia tértia dies hódie quod hæc facta sunt. Sed et mulíeres quædam ex
    nostris terruérunt nos, quæ ante lucem fuérunt ad monuméntum et, non invénto
    córpore eius, venérunt dicéntes se étiam visiónem angelórum vidísse, qui
    dicunt eum vívere. Et abiérunt quidam ex nostris ad monuméntum et ita
    invenérunt, sicut mulíeres dixérunt, ipsum vero non vidérunt».
  </p>
  <p>
    Et ipse dixit ad eos: «O stulti et tardi corde ad credéndum in ómnibus, quæ
    locúti sunt Prophétæ! Nonne hæc opórtuit pati Christum et intráre in glóriam
    suam?». Et incípiens a Móyse et ómnibus Prophétis interpretabátur illis in
    ómnibus Scriptúris, quæ de ipso erant.
  </p>
  <p>
    Et appropinquavérunt castéllo, quo ibant, et ipse se finxit lóngius ire. Et
    coegérunt illum dicéntes: «Mane nobíscum, quóniam advesperáscit, et
    inclináta est iam dies». Et intrávit, ut manéret cum illis. Et factum est,
    dum recúmberet cum illis, accépit panem et benedíxit ac fregit et porrigébat
    illis. Et apérti sunt óculi eórum, et cognovérunt eum; et ipse evánuit ab
    eis. Et dixérunt ad ínvicem: «Nonne cor nostrum ardens erat in nobis, dum
    loquerétur nobis in via et aperíret nobis Scriptúras?».
  </p>
  <p>
    Et surgéntes eádem hora regréssi sunt in Ierúsalem et invenérunt congregátos
    Undecim et eos, qui cum ipsis erant, dicéntes: «Surréxit Dóminus vere et
    appáruit Simóni». Et ipsi narrábant, quæ gesta erant in via, et quómodo
    cognovérunt eum in fractióne panis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ducem vitæ interfecistis, quem Deus suscitavit a mortuis
  </p>
  <p class="Areadingfrom">
    Léctio Actuum Apostolórum<span class="alindcha">3, 12-15.17-19</span>
  </p>
  <p class="Incipit-oneline">In diébus illis: Dixit Petrus ad pópulum:</p>
  <p>
    «Deus Abraham et Deus Isaac et Deus Iacob, Deus patrum nostrórum,
    glorificávit púerum suum Iesum, quem vos quidem tradidístis et negástis ante
    fáciem Piláti, iudicánte illo dimítti; vos autem Sanctum et Iustum negástis
    et petístis virum homicídam donári vobis, ducem vero vitæ interfecístis,
    quem Deus suscitávit a mórtuis, cuius nos testes sumus.
  </p>
  <p>
    Et nunc, fratres, scio quia per ignorántiam fecístis, sicut et príncipes
    vestri; Deus autem, quæ prænuntiávit per os ómnium Prophetárum pati Christum
    suum, implévit sic. Pænitémini ígitur et convertímini, ut deleántur vestra
    peccáta».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 4, 2.4.7.9</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Leva in signum super nos lumen vultus tui,
  Domine.<br /><span class="red">vel </span>
  Allelúia.
</div>
<div class="latin hijo hijo_25" ontouchend="cambialengua(this)">
  Cum invocárem, exaudívit me Deus iustítiæ meæ.<br />In tribulatióne dilatásti
  mihi;<br />miserére mei et exáudi oratiónem meam.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Leva in signum super nos lumen vultus tui,
  Domine.<br /><span class="red">vel </span>
  Allelúia.
</div>
<div class="latin hijo hijo_27" ontouchend="cambialengua(this)">
  Et scitóte quóniam mirificávit Dóminus sanctum suum;<br />Dóminus exáudiet,
  cum clamávero ad eum.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Leva in signum super nos lumen vultus tui,
  Domine.<br /><span class="red">vel </span>
  Allelúia.
</div>
<div class="latin hijo hijo_29" ontouchend="cambialengua(this)">
  Multi dicunt: «Quis osténdit nobis bona?».<br />Leva in signum super nos lumen
  vultus tui, Dómine!
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Leva in signum super nos lumen vultus tui,
  Domine.<br /><span class="red">vel </span>
  Allelúia.
</div>
<div class="latin hijo hijo_31" ontouchend="cambialengua(this)">
  In pace in idípsum dórmiam et requiéscam,<br />quóniam tu, Dómine,
  singuláriter in spe constituísti me.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Leva in signum super nos lumen vultus tui,
  Domine.<br /><span class="red">vel </span>
  Allelúia.
</div>
<div class="latin hijo hijo_33" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Ipse est propitiatio pro peccatis nostris sed etiam pro totius mundi
  </p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">2, 1-5</span>
  </p>
  <p class="Incipit-oneline">
    Filíoli mei, hæc scribo vobis, ut non peccétis. Sed si quis peccáverit,
    advocátum habémus ad Patrem, Iesum Christum iustum; et ipse est propitiátio
    pro peccátis nostris, non pro nostris autem tantum sed étiam pro tótius
    mundi.
  </p>
  <p>
    Et in hoc cognóscimus quóniam nóvimus eum: si mandáta eius servémus. Qui
    dicit: «Novi eum», et mandáta eius non servat, mendax est, et in isto
    véritas non est; qui autem servat verbum eius, vere in hoc cáritas Dei
    consummáta est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_35" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia, allelúia.<br />Dómine Iesu, áperi nobis Scriptúras; fac cor
    nostrum ardens dum lóqueris nobis.<br />Allelúia.
  </p>
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sic scriptum est Christum pati et resurgere a mortuis die tertia
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">24, 35-48</span>
  </p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_38" ontouchend="cambialengua(this)">
  <p>In illo témpore:</p>
  <p>
    Narrábant discipuli, quæ gesta erant in via, et quómodo cognovérunt Iesum in
    fractióne panis.
  </p>
  <p>
    Dum hæc autem loquúntur, ipse stetit in médio eórum et dicit eis: «Pax
    vobis!». Conturbáti vero et contérriti existimábant se spíritum vidére. Et
    dixit eis: «Quid turbáti estis, et quare cogitatiónes ascéndunt in corda
    vestra? Vidéte manus meas et pedes meos, quia ipse ego sum! Palpáte me et
    vidéte, quia spíritus carnem et ossa non habet, sicut me vidétis habére». Et
    cum hoc dixísset, osténdit eis manus et pedes.
  </p>
  <p>
    Adhuc autem illis non credéntibus præ gáudio et mirántibus, dixit eis:
    «Habétis hic áliquid, quod manducétur?». At illi obtulérunt ei partem piscis
    assi. Et sumens, coram eis manducávit.
  </p>
  <p>
    Et dixit ad eos: «Hæc sunt verba, quæ locútus sum ad vos, cum adhuc essem
    vobíscum, quóniam necésse est impléri ómnia, quæ scripta sunt in Lege Móysis
    et Prophétis et Psalmis de me». Tunc apéruit illis sensum, ut intellégerent
    Scriptúras. Et dixit eis: «Sic scriptum est, Christum pati et resúrgere a
    mórtuis die tértia, et prædicári in nómine eius pæniténtiam in remissiónem
    peccatórum in omnes gentes, incipiéntibus ab Ierúsalem. Vos estis testes
    horum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Et nos sumus testes horum verborum, et Spiritus Sanctus</p>
  <p class="Areadingfrom">
    Léctio Actuum Apostolórum<span class="alindcha">5, 27b—32. 40b—41</span>
  </p>
  <p class="Incipit-oneline">In diébus illis:</p>
  <p>
    Interrogávit apóstolos princeps sacerdótum dicens: «Nonne præcipiéndo
    præcépimus vobis, ne docerétis in nómine isto? Et ecce replevístis Ierúsalem
    doctrína vestra et vultis indúcere super nos sánguinem hóminis istíus».
  </p>
  <p>
    Respóndens autem Petrus et apóstoli dixérunt: «Obœdíre opórtet Deo magis
    quam homínibus. Deus patrum nostrórum suscitávit Iesum, quem vos
    interemístis suspendéntes in ligno; hunc Deus Ducem et Salvatórem exaltávit
    déxtera sua ad dandam pæniténtiam Israel et remissiónem peccatórum. Et nos
    sumus testes horum verbórum, et Spíritus Sanctus, quem dedit Deus
    obœdiéntibus sibi».
  </p>
  <p>
    Et apóstolis denuntiavérunt, ne loqueréntur in nómine Iesu, et dimisérunt
    eos. Et illi quidem ibant gaudéntes a conspéctu concílii, quóniam digni
    hábiti sunt pro nómine contuméliam pati.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_42" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 29, 2 y 4. 5 y 6. 11 y 12a y 13b (R.: 2a)</span>
  </p>
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.<br /><span
    class="red">vel
  </span>
  Allelúia.
</div>
<div class="latin hijo hijo_44" ontouchend="cambialengua(this)">
  Exaltábo te, Dómine, quóniam extraxísti me<br />nec delectásti inimícos meos
  super me.<br />Dómine, eduxísti ab inférno ánimam meam,<br />vivificásti me,
  ut non descénderem in lacum.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.<br /><span
    class="red">vel
  </span>
  Allelúia.
</div>
<div class="latin hijo hijo_46" ontouchend="cambialengua(this)">
  Psállite Dómino, sancti eius,<br />et confitémini memóriæ sanctitátis eius,<br />quóniam
  ad moméntum indignátio eius,<br />et per vitam volúntas eius.<br />Ad vésperum
  demorátur fletus,<br />ad matutínum lætítia.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.<br /><span
    class="red">vel
  </span>
  Allelúia.
</div>
<div class="latin hijo hijo_48" ontouchend="cambialengua(this)">
  Audívit Dóminus et misértus est mei,<br />Dóminus factus est adiútor meus.<br />Convertísti
  planctum meum in choros mihi.<br />Dómine Deus meus, in ætérnum confitébor
  tibi.
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Exaltábo te, Dómine, quóniam extraxísti me.<br /><span
    class="red">vel
  </span>
  Allelúia.
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Dignus est Agnus qui occisus est accipere virtutem et divitias
  </p>
  <p class="Areadingfrom">
    Léctio libri Apocalýpsis beáti Ioánnis apóstoli<span class="alindcha">5, 11-14</span>
  </p>
  <p class="Incipit-oneline">
    Ego, Ioánnes, vidi et audívi vocem angelórum multórum in circúitu throni et
    animálium et seniórum, et erat númerus eórum myríades myríadum et mília
    mílium, dicéntium voce magna: «Dignus est Agnus, qui occísus est, accípere
    virtútem et divítias et sapiéntiam et fortitúdinem et honórem et glóriam et
    benedictiónem».
  </p>
  <p>
    Et omnem creatúram, quæ in cælo est et super terram et sub terra et super
    mare et quæ in eis ómnia, audívi dicéntes: «Sedénti super thronum et Agno
    benedíctio et honor et glória et potéstas in sǽcula sæculórum». Et quáttuor
    animália dicébant: «Amen»; et senióres cecidérunt et adoravérunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_52" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Surréxit Christus, qui creávit ómnia et misértus est humáno
    géneri.<br />Allelúia.
  </p>
</div>
<div class="latin hijo hijo_53">
  <span
    class="boton"
    ontouchend="event.stopPropagation();cambia_vista('ev_2_breve');cambia_vista('ev_2_larga');">brevior</span>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Venit Iesus et accipit panem et dat eis et piscem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">21, 1-19</span>
  </p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_56" ontouchend="cambialengua(this)">
  <p class="TheWordoftheLord4">In illo témpore:</p>
  <p>
    Manifestávit se íterum Iesus discípulis ad mare Tiberíadis; manifestávit
    autem sic.
  </p>
  <p>
    Erant simul Simon Petrus et Thomas, qui dícitur Dídymus, et Nathánael, qui
    erat a Cana Galilǽæ, et fílii Zebedǽi et álii ex discípulis eius duo. Dicit
    eis Simon Petrus: «Vado piscári». Dicunt ei: «Vénimus et nos tecum».
    Exiérunt et ascendérunt in navem; et illa nocte nihil prendidérunt.
  </p>
  <p>
    Mane autem iam facto, stetit Iesus in lítore; non tamen sciébant discípuli
    quia Iesus est. Dicit ergo eis Iesus: «Púeri, numquid pulmentárium
    habétis?».
  </p>
  <p>Respondérunt ei: «Non».</p>
  <p>
    Ille autem dixit eis: «Míttite in déxteram navígii rete et inveniétis».
    Misérunt ergo et iam non valébant illud tráhere a multitúdine píscium.
  </p>
  <p>
    Dicit ergo discípulus ille, quem diligébat Iesus, Petro: «Dóminus est!».
    Simon ergo Petrus, cum audísset quia Dóminus est, túnicam succínxit se, erat
    enim nudus, et misit se in mare; álii autem discípuli navígio venérunt, non
    enim longe erant a terra, sed quasi cúbitis ducéntis, trahéntes rete
    píscium.
  </p>
  <p>
    Ut ergo descendérunt in terram, vident prunas pósitas et piscem superpósitum
    et panem. Dicit eis Iesus: «Afférte de píscibus, quos prendidístis nunc».
    Ascéndit ergo Simon Petrus et traxit rete in terram, plenum magnis píscibus
    centum quinquagínta tribus; et cum tanti essent, non est scissum rete. Dicit
    eis Iesus: «Veníte, prandéte». Nemo autem audébat discipulórum interrogáre
    eum: «Tu quis es?», sciéntes quia Dóminus est. Venit Iesus et áccipit panem
    et dat eis et piscem simíliter.
  </p>
  <p>
    Hoc iam tértio manifestátus est Iesus discípulis, cum resurrexísset a
    mórtuis.
  </p>
  <p>
    Cum ergo prandíssent, dicit Simóni Petro Iesus: «Simon Ioánnis, díligis me
    plus his?».
  </p>
  <p>Dicit ei: «Etiam, Dómine, tu scis quia amo te».</p>
  <p>Dicit ei: «Pasce agnos meos».</p>
  <p>Dicit ei íterum secúndo: «Simon Ioánnis, díligis me?».</p>
  <p>Ait illi: «Etiam, Dómine, tu scis quia amo te».</p>
  <p>Dicit ei: «Pasce oves meas».</p>
  <p>Dicit ei tértio: «Simon Ioánnis, amas me?».</p>
  <p>
    Contristátus est Petrus quia dixit ei tértio: «Amas me?», et dicit ei:
    «Dómine, tu ómnia scis, tu cognóscis quia amo te».
  </p>
  <p>Dicit ei: «Pasce oves meas.</p>
  <p>
    Amen, amen dico tibi: Cum esses iúnior, cingébas teípsum et ambulábas, ubi
    volébas; cum autem senúeris, exténdes manus tuas, et álius te cinget et
    ducet, quo non vis».
  </p>
  <p>
    Hoc autem dixit signíficans qua morte clarificatúrus esset Deum. Et hoc cum
    dixísset, dicit ei: «Séquere me».
  </p>
</div>
<div class="latin hijo hijo_57">
  <span
    class="boton"
    ontouchend="event.stopPropagation();cambia_vista('ev_2_breve');cambia_vista('ev_2_larga');">longior</span>
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Venit Iesus et accipit panem et dat eis et piscem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">21, 1—14</span>
  </p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_60" ontouchend="cambialengua(this)">
  <p class="TheWordoftheLord4">In illo témpore:</p>
  <p>
    Manifestávit se íterum Iesus discípulis ad mare Tiberíadis; manifestávit
    autem sic.
  </p>
  <p>
    Erant simul Simon Petrus et Thomas, qui dícitur Dídymus, et Nathánael, qui
    erat a Cana Galilææ, et fílii Zebedæi et álii ex discípulis eius duo. Dicit
    eis Simon Petrus: «Vado piscári». Dicunt ei: «Vénimus et nos tecum».
    Exiérunt et ascendérunt in navem; et illa nocte nihil prendidérunt.
  </p>
  <p>
    Mane autem iam facto, stetit Iesus in lítore; non tamen sciébant discípuli
    quia Iesus est. Dicit ergo eis Iesus: «Púeri, numquid pulmentárium
    habétis?».
  </p>
  <p>Respondérunt ei: «Non».</p>
  <p>
    Ille autem dixit eis: «Míttite in déxteram navígii rete et inveniétis».
    Misérunt ergo et iam non valébant illud tráhere a multitúdine píscium.
  </p>
  <p>
    Dicit ergo discípulus ille, quem diligébat Iesus, Petro: «Dóminus est!».
    Simon ergo Petrus, cum audísset quia Dóminus est, túnicam succínxit se, erat
    enim nudus, et misit se in mare; álii autem discípuli navígio venérunt, non
    enim longe erant a terra, sed quasi cúbitis ducéntis, trahéntes rete
    píscium.
  </p>
  <p>
    Ut ergo descendérunt in terram, vident prunas pósitas et piscem superpósitum
    et panem. Dicit eis Iesus: «Afférte de píscibus, quos prendidístis nunc».
    Ascéndit ergo Simon Petrus et traxit rete in terram, plenum magnis píscibus
    centum quinquagínta tribus; et cum tanti essent, non est scissum rete. Dicit
    eis Iesus: «Veníte, prandéte». Nemo autem audébat discipulórum interrogáre
    eum: «Tu quis es?», sciéntes quia Dóminus est. Venit Iesus et áccipit panem
    et dat eis et piscem simíliter.
  </p>
  <p>
    Hoc iam tértio manifestátus est Iesus discípulis, cum resurrexísset a
    mórtuis.
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_62" ontouchend="cambialengua(this)">
  <h2>Tempus Paschale<br />Hebdomada III<br />Feria II</h2>
</div>
<div class="latin hijo hijo_63" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Non poterant resistere sapientiæ et Spiritui, quo loquebatur
  </p>
  <p class="Areadingfrom">
    Léctio Actuum Apostolórum<span class="alindcha">6, 8-15</span>
  </p>
  <p class="Incipit-oneline">In diébus illis:</p>
  <p>
    Stéphanus plenus grátia et virtúte faciébat prodígia et signa magna in
    pópulo.
  </p>
  <p>
    Surrexérunt autem quidam de synagóga, quæ appellátur Libertinórum et
    Cyrenénsium et Alexandrinórum et eórum, qui erant a Cilícia et Asia,
    disputántes cum Stéphano; et non póterant resístere sapiéntiæ et Spirítui,
    quo loquebátur.
  </p>
  <p>
    Tunc submisérunt viros, qui dícerent: «Audívimus eum dicéntem verba
    blasphéma in Móysen et Deum»; et commovérunt plebem et senióres et scribas,
    et concurréntes rapuérunt eum et adduxérunt in concílium et statuérunt
    testes falsos dicéntes: «Homo iste non cessat loqui verba advérsus locum
    sanctum et Legem; audívimus enim eum dicéntem quóniam Iesus Nazarénus hic
    déstruet locum istum et mutábit consuetúdines, quas trádidit nobis Móyses».
  </p>
  <p>
    Et intuéntes eum omnes, qui sedébant in concílio, vidérunt fáciem eius
    tamquam fáciem ángeli.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_65" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 119, 23-24. 26-27. 29-30</span>
  </p>
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Beáti qui ámbulant in lege Dómini.<br /><span
    class="red">vel
  </span>
  Allelúia.
</div>
<div class="latin hijo hijo_67" ontouchend="cambialengua(this)">
  Etsi príncipes sedent, et advérsum me loquúntur,<br />servus tamen tuus
  exercétur in iustificatiónibus tuis.<br />Nam et testimónia tua delectátio
  mea,<br />et consílium meum iustificatiónes tuæ.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Beáti qui ámbulant in lege Dómini.<br /><span
    class="red">vel
  </span>
  Allelúia.
</div>
<div class="latin hijo hijo_69" ontouchend="cambialengua(this)">
  Vias meas enuntiávi, et exaudísti me;<br />doce me iustificatiónes tuas.<br />Viam
  mandatórum tuórum fac me intellégere,<br />et exercébor in mirabílibus tuis.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Beáti qui ámbulant in lege Dómini.<br /><span
    class="red">vel
  </span>
  Allelúia.
</div>
<div class="latin hijo hijo_71" ontouchend="cambialengua(this)">
  Viam mendácii avérte a me,<br />et legem tuam da mihi benígne.<br />Viam
  veritátis elégi,<br />iudícia tua propósui mihi.
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Beáti qui ámbulant in lege Dómini.<br /><span
    class="red">vel
  </span>
  Allelúia.
</div>
<div class="latin hijo hijo_73" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Non in solo pane vivit homo, sed in omni verbo quod procédit
    de ore Dei.<br />Allelúia.
  </p>
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Operamini non cibum qui perit, sed qui permanet in vitam æternam
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 22-29</span>
  </p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_76" ontouchend="cambialengua(this)">
  <p>
    [Postquam Iesus satiáverat quinque milia hóminum, discípuli eius illum
    vidérunt ambulántem super mare.] Altera autem die turba, quæ stabat trans
    mare, vidit quia navícula ália non erat ibi, nisi una, et quia non
    introísset cum discípulis suis Iesus in navem, sed soli discípuli eius
    abiíssent; áliæ supervenérunt naves a Tiberíade iuxta locum, ubi
    manducáverant panem, grátias agénte Dómino.
  </p>
  <p>
    Cum ergo vidísset turba quia Iesus non esset ibi neque discípuli eius,
    ascendérunt ipsi navículas et venérunt Caphárnaum quæréntes Iesum. Et cum
    inveníssent eum trans mare, dixérunt ei: «Rabbi, quando huc venísti?».
  </p>
  <p>
    Respóndit eis Iesus et dixit: «Amen, amen dico vobis: Quǽritis me, non quia
    vidístis signa, sed quia manducástis ex pánibus et saturáti estis. Operámini
    non cibum, qui perit, sed cibum, qui pérmanet in vitam ætérnam, quem Fílius
    hóminis vobis dabit; hunc enim Pater signávit Deus!».
  </p>
  <p>Dixérunt ergo ad eum: «Quid faciémus, ut operémur ópera Dei?».</p>
  <p>
    Respóndit Iesus et dixit eis: «Hoc est opus Dei, ut credátis in eum, quem
    misit ille».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_78" ontouchend="cambialengua(this)">
  <h2>Tempus Paschale<br />Hebdomada III<br />Feria III</h2>
</div>
<div class="latin hijo hijo_79" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Domine Iesu, suscipe spiritum meum.</p>
  <p class="Areadingfrom">
    <span>Léctio Actuum Apostolórum</span><span class="alindcha">7, 51-60; 8, 1</span>
  </p>
  <p class="Incipit-oneline">
    In diébus illis: Dicébat Stéphanus plebi et senióribus et scribis:
  </p>
  <p>
    «Duri cervíce et incircumcísi córdibus et áuribus, vos semper Spirítui
    Sancto resístitis; sicut patres vestri, et vos. Quem prophetárum non sunt
    persecúti patres vestri? Et occidérunt eos, qui prænuntiábant de advéntu
    Iusti, cuius vos nunc proditóres et homicídæ fuístis, qui accepístis legem
    in dispositiónibus angelórum et non custodístis».
  </p>
  <p>
    Audiéntes autem hæc, dissecabántur córdibus suis et stridébant déntibus in
    eum.
  </p>
  <p>
    Cum autem esset plenus Spíritu Sancto, inténdens in cælum vidit glóriam Dei
    et Iesum stantem a dextris Dei et ait: «Ecce vídeo cælos apértos et Fílium
    hóminis a dextris stantem Dei».
  </p>
  <p>
    Exclamántes autem voce magna continuérunt aures suas et ímpetum fecérunt
    unanímiter in eum et eiciéntes extra civitátem lapidábant. Et testes
    deposuérunt vestiménta sua secus pedes adulescéntis, qui vocabátur Saulus.
    Et lapidábant Stéphanum invocántem et dicéntem: «Dómine Iesu, súscipe
    spíritum meum». Pósitis autem génibus clamávit voce magna: «Dómine, ne
    státuas illis hoc peccátum»; et cum hoc dixísset, obdormívit.
  </p>
  <p>Saulus autem erat conséntiens neci eius.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_81" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 30, 3cd-4. 6ab et 7b et 8a. 17 y 21ab (R/.: 6a)</span>
  </p>
</div>
<div class="latin hijo hijo_82" ontouchend="cambialengua(this)">
  <span class="red">R/. </span>In manus tuas, Dómine, comméndo spíritum meum.<br /><span
    class="red">vel
  </span>
  Allelúia.
</div>
<div class="latin hijo hijo_83" ontouchend="cambialengua(this)">
  Esto mihi in rupem præsídii<br />et in domum munítam, ut salvum me fácias.<br />Quóniam
  fortitúdo mea et refúgium meum es tu<br />et propter nomen tuum dedúces me et
  pasces me.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>In manus tuas, Dómine, comméndo spíritum meum.<br /><span
    class="red">vel
  </span>
  Allelúia.
</div>
<div class="latin hijo hijo_85" ontouchend="cambialengua(this)">
  In manus tuas comméndo spíritum meum;<br />redemísti me, Dómine, Deus
  veritátis.<br />Ego autem in Dómino sperávi.<br />Exsultábo et lætábor in
  misericórdia tua.
</div>
<div class="latin hijo hijo_86" ontouchend="cambialengua(this)">
  <span class="red">R/. </span>In manus tuas, Dómine, comméndo spíritum meum.<br /><span
    class="red">vel
  </span>
  Allelúia.
</div>
<div class="latin hijo hijo_87" ontouchend="cambialengua(this)">
  Illústra fáciem tuam super servum tuum,<br />salvum me fac in misericórdia
  tua.<br />Abscóndes eos in abscóndito faciéi tuæ<br />a conturbatióne hóminum.
</div>
<div class="latin hijo hijo_88" ontouchend="cambialengua(this)">
  <span class="red">R/. </span>In manus tuas, Dómine, comméndo spíritum meum.<br /><span
    class="red">vel
  </span>
  Allelúia.
</div>
<div class="latin hijo hijo_89" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ego sum panis vitæ, dicit Dóminus; qui venit ad me non
    esúriet.<br />Allelúia.
  </p>
</div>
<div class="latin hijo hijo_90" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non Moyses, sed Pater meus dat panem de cælo verum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 30-35</span>
  </p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_92" ontouchend="cambialengua(this)">
  <p class="TheWordoftheLord4">In illo témpore: Dixit turba ad Iesum:</p>
  <p>
    «Quod ergo tu facis signum, ut videámus et credámus tibi? Quid operáris?
    Patres nostri manna manducavérunt in desérto, sicut scriptum est: “Panem de
    cælo dedit eis manducáre”».
  </p>
  <p>
    Dixit ergo eis Iesus: «Amen, amen dico vobis: Non Móyses dedit vobis panem
    de cælo, sed Pater meus dat vobis panem de cælo verum; panis enim Dei est,
    qui descéndit de cælo et dat vitam mundo».
  </p>
  <p>Dixérunt ergo ad eum: «Dómine, semper da nobis panem hunc».</p>
  <p>
    Dixit eis Iesus: «Ego sum panis vitæ. Qui venit ad me, non esúriet; et, qui
    credit in me, non sítiet umquam».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_94" ontouchend="cambialengua(this)">
  <h2>Tempus Paschale<br />Hebdomada III<br />Feria IV</h2>
</div>
<div class="latin hijo hijo_95" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Pertransierunt evangelizantes verbum</p>
  <p class="Areadingfrom">
    Léctio Actuum Apostolórum<span class="alindcha">8, 1-8</span>
  </p>
  <p class="Incipit-oneline">
    Facta est in illa die persecútio magna in Ecclésiam, quæ erat Hierosólymis;
    et omnes dispérsi sunt per regiónes Iudǽæ et Samaríæ præter apóstolos.
  </p>
  <p>
    Sepeliérunt autem Stéphanum viri timoráti et fecérunt planctum magnum super
    illum.
  </p>
  <p>
    Saulus vero devastábat Ecclésiam, per domos intrans et trahens viros ac
    mulíeres tradébat in custódiam.
  </p>
  <p>Igitur qui dispérsi erant, pertransiérunt evangelizántes verbum.</p>
  <p>
    Philíppus autem descéndens in civitátem Samaríæ prædicábat illis Christum.
    Intendébant autem turbæ his, quæ a Philíppo dicebántur, unanímiter,
    audiéntes et vidéntes signa, quæ faciébat: ex multis enim eórum, qui
    habébant spíritus immúndos, clamántes voce magna exíbant; multi autem
    paralýtici et claudi curáti sunt. Factum est autem magnum gáudium in illa
    civitáte.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_97" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 65, 1-3a. 4-5. 6-7a (R/.: 1)</span>
  </p>
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_99" ontouchend="cambialengua(this)">
  Iubiláte Deo, omnis terra,<br />psalmum dícite glóriæ nóminis eius,<br />glorificáte
  laudem eius.<br />Dícite Deo: «Quam terribília sunt ópera tua».
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_101" ontouchend="cambialengua(this)">
  «Omnis terra adóret te et psallat tibi,<br />psalmum dicat nómini tuo».<br />Veníte,
  et vidéte ópera Dei,<br />terríbilis in adinventiónibus super fílios hóminum.
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_103" ontouchend="cambialengua(this)">
  Convértit mare in áridam,<br />et in flúmine pertransíbunt pede;<br />ibi
  lætábimur in ipso,<br />qui dominátur in virtúte sua in ætérnum.
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_105" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Omnis qui credit in Fílium habet vitam ætérnam; et ego
    resuscitábo eum in novíssimo die, dicit Dóminus.<br />Allelúia.
  </p>
</div>
<div class="latin hijo hijo_106" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Hæc est voluntas Patris, ut omnis qui videt Filium habeat vitam æternam
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 35-40</span>
  </p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_108" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    «Ego sum panis vitæ. Qui venit ad me, non esúriet; et, qui credit in me, non
    sítiet umquam. Sed dixi vobis, quia et vidístis me et non créditis. Omne,
    quod dat mihi Pater, ad me véniet; et eum, qui venit ad me, non eíciam
    foras, quia descéndi de cælo, non ut fáciam voluntátem meam sed voluntátem
    eius, qui misit me.
  </p>
  <p>
    Hæc est autem volúntas eius, qui misit me, ut omne, quod dedit mihi, non
    perdam ex eo, sed resúscitem illud in novíssimo die. Hæc est enim volúntas
    Patris mei, ut omnis, qui videt Fílium et credit in eum, hábeat vitam
    ætérnam; et resuscitábo ego eum in novíssimo die».
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_110" ontouchend="cambialengua(this)">
  <h2>Tempus Paschale<br />Hebdomada III<br />Feria V</h2>
</div>
<div class="latin hijo hijo_111" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce aqua; quid prohibet me baptizari?</p>
  <p class="Areadingfrom">
    Léctio Actuum Apostolórum<span class="alindcha">8, 26-40</span>
  </p>
  <p class="Incipit-oneline">
    In diébus illis:<br />Angelus Dómini locútus est ad Philíppum dicens: «Surge
    et vade contra meridiánum ad viam, quæ descéndit ab Ierúsalem in Gazam; hæc
    est desérta». Et surgens ábiit; et ecce vir Æthiops eunúchus potens Candácis
    regínæ Æthíopum, qui erat super omnem gazam eius, qui vénerat adoráre in
    Ierúsalem et revertebátur sedens super currum suum et legébat prophétam
    Isaíam.
  </p>
  <p>
    Dixit autem Spíritus Philíppo: «Accéde et adiúnge te ad currum istum».
    Accúrrens autem Philíppus audívit illum legéntem Isaíam prophétam et dixit:
    «Putásne intéllegis, quæ legis?».
  </p>
  <p>
    Qui ait: «Et quómodo possum, si non áliquis osténderit mihi?». Rogavítque
    Philíppum, ut ascénderet et sedéret secum.
  </p>
  <p>
    Locus autem Scriptúræ, quem legébat, erat hic: «Tamquam ovis ad occisiónem
    ductus est et sicut agnus coram tondénte se sine voce, sic non áperit os
    suum. In humilitáte eius iudícium eius sublátum est. Generatiónem illíus
    quis enarrábit? Quóniam tóllitur de terra vita eius».
  </p>
  <p>
    Respóndens autem eunúchus Philíppo dixit: «Obsecro te, de quo prophéta dicit
    hoc? De se an de álio áliquo?». Apériens autem Philíppus os suum et
    incípiens a Scriptúra ista, evangelizávit illi Iesum.
  </p>
  <p>
    Et dum irent per viam, venérunt ad quandam aquam; et ait eunúchus: «Ecce
    aqua; quid próhibet me baptizári?».
  </p>
  <p>
    Dixit autem Philíppus: «Si credis ex toto corde, licet». Et respóndens ait:
    «Credo Fílium Dei esse Iesum Christum». Et iussit stare currum; et
    descendérunt utérque in aquam Philíppus et eunúchus, et baptizávit eum.
  </p>
  <p>
    Cum autem ascendíssent de aqua, Spíritus Dómini rápuit Philíppum, et ámplius
    non vidit eum eunúchus; ibat autem per viam suam gaudens. Philíppus autem
    invéntus est in Azóto et pertránsiens evangelizábat civitátibus cunctis,
    donec veníret Cæsaréam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 65, 8-9. 16-17. 20 (R/.: 1)</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_115" ontouchend="cambialengua(this)">
  Benedícite, gentes, Deum nostrum,<br />et audítam fácite vocem laudis eius;<br />qui
  pósuit ánimam nostram ad vitam,<br />et non dedit in commotiónem pedes
  nostros.
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_117" ontouchend="cambialengua(this)">
  Veníte, audíte, et narrábo, omnes qui timétis Deum,<br />quanta fecit ánimæ
  meæ.<br />Ad ipsum ore meo clamávi,<br />et exaltávi in lingua mea.
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_119" ontouchend="cambialengua(this)">
  Benedíctus Deus, qui non amóvit oratiónem meam<br />et misericórdiam suam a
  me.
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Iubiláte Deo, omnis terra.<br /><span class="red">vel
  </span>
  Allelúia.
</div>
<div class="latin hijo hijo_121" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Allelúia.<br />Ego sum panis vivus, qui de caelo descéndi, dicit Dóminus; si
    quis manducáverit ex hoc pane, vivet in aetérnum.<br />Allelúia.
  </p>
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ego sum panis vivus qui de cælo descendi</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 44-51</span>
  </p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_124" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    «Nemo potest veníre ad me, nisi Pater, qui misit me, tráxerit eum; et ego
    resuscitábo eum in novíssimo die. Est scriptum in Prophétis: «Et erunt omnes
    docíbiles Dei». Omnis, qui audívit a Patre et dídicit, venit ad me. Non quia
    Patrem vidit quisquam, nisi is qui est a Deo, hic vidit Patrem. Amen, amen
    dico vobis: Qui credit, habet vitam ætérnam.
  </p>
  <p>
    Ego sum panis vitæ. Patres vestri manducavérunt in desérto manna et mórtui
    sunt. Hic est panis de cælo descéndens, ut, si quis ex ipso manducáverit,
    non moriátur. Ego sum panis vivus, qui de cælo descéndi. Si quis
    manducáverit ex hoc pane, vivet in ætérnum; panis autem, quem ego dabo, caro
    mea est pro mundi vita».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_126" ontouchend="cambialengua(this)">
  <h2>Tempus Paschale<br />Hebdomada III<br />Feria VI</h2>
</div>
<div class="latin hijo hijo_127" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Vas electionis est mihi, ut portet nomen meum coram gentibus
  </p>
  <p class="Areadingfrom">
    Léctio Actuum Apostolórum<span class="alindcha">9, 1-20</span>
  </p>
  <p class="Incipit-oneline">In diébus illis:</p>
  <p>
    Saulus, adhuc spirans minárum et cædis in discípulos Dómini, accéssit ad
    príncipem sacerdótum et pétiit ab eo epístulas in Damáscum ad synagógas, ut,
    si quos invenísset huius viæ viros ac mulíeres, vinctos perdúceret in
    Ierúsalem.
  </p>
  <p>
    Et cum iter fáceret, cóntigit ut appropinquáret Damásco; et súbito
    circumfúlsit eum lux de cælo, et cadens in terram audívit vocem dicéntem
    sibi: «Saul, Saul, quid me perséqueris?».
  </p>
  <p>Qui dixit: «Quis es, Dómine?».</p>
  <p>
    Et ille: «Ego sum Iesus, quem tu perséqueris! Sed surge et ingrédere
    civitátem, et dicétur tibi quid te opórteat fácere».
  </p>
  <p>
    Viri autem illi, qui comitabántur cum eo, stabant stupefácti, audiéntes
    quidem vocem, néminem autem vidéntes. Surréxit autem Saulus de terra;
    apertísque óculis, nihil vidébat; ad manus autem illum trahéntes
    introduxérunt Damáscum. Et erat tribus diébus non videns et non manducávit
    neque bibit.
  </p>
  <p>
    Erat autem quidam discípulus Damásci nómine Ananías; et dixit ad illum in
    visu Dóminus: «Ananía».
  </p>
  <p>At ille ait: «Ecce ego, Dómine».</p>
  <p>
    Et Dóminus ad illum: «Surgens vade in vicum, qui vocátur Rectus, et quære in
    domo Iudæ Saulum nómine Tarsénsem; ecce enim orat et vidit virum Ananíam
    nómine introeúntem et imponéntem sibi manus, ut visum recípiat».
  </p>
  <p>
    Respóndit autem Ananías: «Dómine, audívi a multis de viro hoc, quanta mala
    sanctis tuis fécerit in Ierúsalem; et hic habet potestátem a princípibus
    sacerdótum alligándi omnes, qui ínvocant nomen tuum».
  </p>
  <p>
    Dixit autem ad eum Dóminus: «Vade, quóniam vas electiónis est mihi iste, ut
    portet nomen meum coram géntibus et régibus et fíliis Israel; ego enim
    osténdam illi quanta opórteat eum pro nómine meo pati».
  </p>
  <p>
    Et ábiit Ananías; et introívit in domum et impónens ei manus dixit: «Saul
    frater, Dóminus misit me, Iesus qui appáruit tibi in via, qua veniébas, ut
    vídeas et impleáris Spíritu Sancto». Et conféstim cecidérunt ab óculis eius
    tamquam squamæ, et visum recépit. Et surgens baptizátus est et, cum
    accepísset cibum, confortátus est.
  </p>
  <p>
    Fuit autem cum discípulis, qui erant Damásci, per dies áliquot; et contínuo
    in synagógis prædicábat Iesum, quóniam hic est Fílius Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_129" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 117, 1-2</span>
  </p>
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Eúntes in mundum univérsum, praedicate
  Evangélium.<br /><span class="red">vel </span>
  Allelúia.
</div>
<div class="latin hijo hijo_131" ontouchend="cambialengua(this)">
  Laudáte Dóminum, omnes gentes,<br />collaudáte eum, omnes pópuli.
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Eúntes in mundum univérsum, praedicate
  Evangélium.<br /><span class="red">vel </span>
  Allelúia.
</div>
<div class="latin hijo hijo_133" ontouchend="cambialengua(this)">
  Quóniam confirmáta est super nos misericórdia eius,<br />et véritas Dómini
  manet in ætérnum
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Eúntes in mundum univérsum, praedicate
  Evangélium.<br /><span class="red">vel </span>
  Allelúia.
</div>
<div class="latin hijo hijo_135" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 6, 56</span>
  </p>
  <p class="PsalmAlleluiaVerse">
    Allelúia.<br />Qui mandúcat meam carnem et bibit meum sánguinem, in me
    manet, et ego in eo, dicit Dóminus<br />Allelúia.
  </p>
</div>
<div class="latin hijo hijo_136" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Caro mea verus est cibus, et sanguis meus verus est potus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 52-59</span>
  </p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_138" ontouchend="cambialengua(this)">
  <p>In illo témpore:</p>
  <p>
    Litigábant ergo Iudǽi ad ínvicem dicéntes: «Quómodo potest hic nobis carnem
    suam dare ad manducándum?».
  </p>
  <p>Dixit ergo eis Iesus:</p>
  <p>
    «Amen, amen dico vobis: Nisi manducavéritis carnem Fílii hóminis et
    bibéritis eius sánguinem, non habétis vitam in vobismetípsis. Qui mandúcat
    meam carnem et bibit meum sánguinem, habet vitam ætérnam; et ego resuscitábo
    eum in novíssimo die.
  </p>
  <p>
    Caro enim mea verus est cibus, et sanguis meus verus est potus. Qui mandúcat
    meam carnem et bibit meum sánguinem, in me manet, et ego in illo. Sicut
    misit me vivens Pater, et ego vivo propter Patrem; et, qui mandúcat me, et
    ipse vivet propter me.
  </p>
  <p>
    Hic est panis, qui de cælo descéndit, non sicut manducavérunt patres et
    mórtui sunt; qui mandúcat hunc panem, vivet in ætérnum».
  </p>
  <p>Hæc dixit in synagóga docens in Caphárnaum.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_140" ontouchend="cambialengua(this)">
  <h2>Tempus Paschale<br />Hebdomada III<br />Sabbato</h2>
</div>
<div class="latin hijo hijo_141" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ædificabatur Ecclesia, et consolatione Sancti Spiritus crescebat
  </p>
  <p class="Areadingfrom">
    Léctio Actuum Apostolórum<span class="alindcha">9, 31-42</span>
  </p>
  <p class="Incipit-oneline">In diébus illis:</p>
  <p>
    Ecclésia per totam Iudǽam et Galilǽam et Samaríam habébat pacem;
    ædificabátur et ambulábat in timóre Dómini et consolatióne Sancti Spíritus
    crescébat.
  </p>
  <p>
    Factum est autem Petrum, dum pertransíret univérsos, deveníre et ad sanctos,
    qui habitábant Lyddæ. Invénit autem ibi hóminem quendam nómine Ænéam ab
    annis octo iacéntem in grabáto, qui erat paralýticus. Et ait illi Petrus:
    «Ænéa, sanat te Iesus Christus; surge et sterne tibi». Et contínuo surréxit.
    Et vidérunt illum omnes, qui inhabitábant Lyddam et Saron, qui convérsi sunt
    ad Dóminum.
  </p>
  <p>
    In Ioppe autem erat quædam discípula nómine Tábitha, quæ interpretáta
    dícitur Dorcas; hæc erat plena opéribus bonis et eleemósynis, quas faciébat.
    Factum est autem in diébus illis ut infirmáta morerétur; quam cum lavíssent,
    posuérunt in cenáculo. Cum autem prope esset Lydda ab Ioppe, discípuli
    audiéntes quia Petrus esset in ea, misérunt duos viros ad eum rogántes: «Ne
    pigritéris veníre usque ad nos!».
  </p>
  <p>
    Exsúrgens autem Petrus venit cum illis; et cum advenísset, duxérunt illum in
    cenáculum; et circumstetérunt illum omnes víduæ flentes et ostendéntes
    túnicas et vestes, quas faciébat Dorcas, cum esset cum illis. Eiéctis autem
    ómnibus foras Petrus, et ponens génua orávit et convérsus ad corpus dixit:
    «Tábitha, surge!». At illa apéruit óculos suos et, viso Petro, resédit. Dans
    autem illi manum eréxit eam et, cum vocásset sanctos et víduas, exhíbuit eam
    vivam.
  </p>
  <p>
    Notum autem factum est per univérsam Ioppen, et credidérunt multi in Dómino.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 115, 12-13. 14-15. 16-17 (R/.: 12)</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Quid retribuam Dómino pro ómnibus quae retribuit
  mihi?<br /><span class="red">vel </span>
  Allelúia.
</div>
<div class="latin hijo hijo_145" ontouchend="cambialengua(this)">
  Quid retríbuam Dómino<br />pro ómnibus quæ retríbuit mihi?<br />Cálicem
  salutáris accípiam,<br />et nomen Dómini invocábo.
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Quid retribuam Dómino pro ómnibus quae retribuit
  mihi?<br /><span class="red">vel </span>
  Allelúia.
</div>
<div class="latin hijo hijo_147" ontouchend="cambialengua(this)">
  Vota mea Dómino reddam<br />coram omni pópulo eius.<br />Pretiósa in conspéctu
  Dómini<br />mors sanctórum eius.
</div>
<div class="latin hijo hijo_148" ontouchend="cambialengua(this)">
  <span class="red">R/. </span>Quid retribuam Dómino pro ómnibus quae retribuit
  mihi?<br /><span class="red">vel </span>
  Allelúia.
</div>
<div class="latin hijo hijo_149" ontouchend="cambialengua(this)">
  O Dómine, ego servus tuus,<br />ego servus tuus et fílius ancíllæ tuæ.<br />Dirupísti
  víncula mea:<br />tibi sacrificábo hóstiam laudis,<br />et nomen Dómini
  invocábo.
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Quid retribuam Dómino pro ómnibus quae retribuit
  mihi?<br /><span class="red">vel </span>
  Allelúia.
</div>
<div class="latin hijo hijo_151" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">cf. Io 6, 63b. 68b</span>
  </p>
  <p class="PsalmAlleluiaVerse">
    Allelúia.<br />Verba tua, Dómine, spíritus et vita sunt; verba vitæ ætérnæ
    habes.<br />Allelúia.
  </p>
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ad quem ibimus? Verba vitæ æternæ habes</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 60-69</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_154" ontouchend="cambialengua(this)">
  <p>In illo témpore:</p>
  <p>
    Multi ex discípulis Iesu dixérunt: «Durus est hic sermo! Quis potest eum
    audíre?».
  </p>
  <p>
    Sciens autem Iesus apud semetípsum quia murmurárent de hoc discípuli eius,
    dixit eis: «Hoc vos scandalízat? Si ergo vidéritis Fílium hóminis
    ascendéntem, ubi erat prius? Spíritus est, qui vivíficat, caro non prodest
    quidquam; verba, quæ ego locútus sum vobis, Spíritus sunt et vita sunt. Sed
    sunt quidam ex vobis, qui non credunt».
  </p>
  <p>
    Sciébat enim ab inítio Iesus, qui essent non credéntes, et quis traditúrus
    esset eum. Et dicébat: «Proptérea dixi vobis: Nemo potest veníre ad me, nisi
    fúerit ei datum a Patre».
  </p>
  <p>
    Ex hoc multi discipulórum eius abiérunt retro et iam non cum illo
    ambulábant. Dixit ergo Iesus ad Duódecim: «Numquid et vos vultis abíre?».
  </p>
  <p>
    Respóndit ei Simon Petrus: «Dómine, ad quem íbimus? Verba vitæ ætérnæ habes;
    et nos credídimus et cognóvimus quia tu es Sanctus Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Laus tibi, Christe.
</div>
