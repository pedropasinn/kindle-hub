<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XXII</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Factus est mihi sermo Domini in opprobrium.</p>
  <p class="Areadingfrom">
    Léctio libri Ieremíæ prophétæ<span class="alindcha">20, 7-9</span>
  </p>
  <p class="Incipit-oneline">
    Seduxísti me, Dómine, et sedúctus sum; fórtior me fuísti et invaluísti.
    Factus sum in derísum tota die, omnes subsánnant me. Quia quotiescúmque
    loquor, vocíferor, iniquitátem et vastitátem clámito; et factus est mihi
    sermo Dómini in oppróbrium et in derísum tota die. Et dixi: «Non recordábor
    eius neque loquar ultra in nómine illíus». Et factus est in corde meo quasi
    ignis exaéstuans clausúsque in óssibus meis: et deféci, ferre non sústinens.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 62, 2abc. 2d-4. 5-6. 8-9 (: 2b)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Sitívit in te ánima mea, Dómine, Deus meus.
</div>
<div class="latin hijo hijo_6" ontouchend="cambialengua(this)">
  Deus, Deus meus es tu,<br />ad te de luce vígilo.<br />Sitívit in te ánima
  mea,<br />te desiderávit caro mea.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Sitívit in te ánima mea, Dómine, Deus meus.
</div>
<div class="latin hijo hijo_8" ontouchend="cambialengua(this)">
  In terra desérta et árida et inaquósa,<br />sic in sancto appárui tibi,<br />ut
  vidérem virtútem tuam et glóriam tuam.<br />Quóniam mélior est misericórdia
  tua super vitas,<br />lábia mea laudábunt te.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Sitívit in te ánima mea, Dómine, Deus meus.
</div>
<div class="latin hijo hijo_10" ontouchend="cambialengua(this)">
  Sic benedícam te in vita mea,<br />et in nómine tuo levábo manus meas.<br />Sicut
  ádipe et pinguédine repleátur ánima mea,<br />et lábiis exsultatiónis laudábit
  os meum.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Sitívit in te ánima mea, Dómine, Deus meus.
</div>
<div class="latin hijo hijo_12" ontouchend="cambialengua(this)">
  Quia fuísti adiútor meus,<br />et in velaménto alárum tuárum exsultábo.<br />Adhǽsit
  ánima mea post te,<br />me suscépit déxtera tua.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Sitívit in te ánima mea, Dómine, Deus meus.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Exhibete corpora vestra hostiam viventem</p>
  <p class="Areadingfrom">
    Léctio Epístolæ béati Pauli apóstoli ad Romános<span class="alindcha">12, 1-2</span>
  </p>
  <p class="Incipit-oneline">
    Obsecro vos, fratres, per misericórdiam Dei, ut exhibeátis córpora vestra
    hóstiam vivéntem, sanctam, Deo placéntem, rationábile obséquium vestrum; et
    nolíte conformári huic sǽculo, sed transformámini renovatióne mentis, ut
    probétis quid sit volúntas Dei, quid bonum et bene placens et perféctum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Eph 1, 17-18</span>
  </p>
  <p class="PsalmAlleluiaVerse">
    Allelúia.<br />Pater Dómini nostri Iesu Christi illúminet óculos cordis
    nostri, ut sciámus quæ sit spes vocationis nostræ.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Si quis vult post me venire, abneget semetipsum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">16, 21-27</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p class="TheWordoftheLord4">
    In illo témpore: Cœpit Iesus osténdere discípulis suis quia opórteret eum
    ire Hierosólymam et multa pati a senióribus et princípibus sacerdótum et
    scribis et occídi et tértia die resúrgere. Et assúmens eum Petrus cœpit
    increpáre illum dicens: «Absit a te, Dómine; non erit tibi hoc».
  </p>
  <p>
    Qui convérsus dixit Petro: «Vade post me, Sátana! Scándalum es mihi, quia
    non sapis ea, quæ Dei sunt, sed ea, quæ hóminum!».
  </p>
  <p>
    Tunc Iesus dixit discípulis suis: «Si quis vult post me veníre, ábneget
    semetípsum et tollat crucem suam et sequátur me. Qui enim volúerit ánimam
    suam salvam fácere, perdet eam; qui autem perdíderit ánimam suam propter me,
    invéniet eam.
  </p>
  <p>
    Quid enim prodest hómini, si mundum univérsum lucrétur, ánimæ vero suæ
    detriméntum patiátur? Aut quam dabit homo commutatiónem pro ánima sua?
  </p>
  <p>
    Fílius enim hóminis ventúrus est in glória Patris sui cum ángelis suis, et
    tunc reddet unicuíque secúndum opus eius».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Non addetis ad verbum quod vobis loquor; custodite mandata Domini
  </p>
  <p class="Areadingfrom">
    Léctio libri Deuteronómii<span class="alindcha">4, 1-2.6-8</span>
  </p>
  <p>Locútus est Móyses pópulo dicens:</p>
  <p>
    «Nunc, Israel, audi præcépta et iudícia, quæ ego dóceo vos, ut faciéntes ea
    vivátis et ingrediéntes possideátis terram, quam Dóminus, Deus patrum
    vestrórum, datúrus est vobis. Non addétis ad verbum, quod vobis loquor,
    neque auferétis ex eo; custodíte mandáta Dómini Dei vestri, quæ ego præcípio
    vobis.
  </p>
  <p>
    Hæc est enim vestra sapiéntia et intelléctus coram pópulis, ut audiéntes
    univérsa præcépta hæc dicant: «En pópulus sápiens et intéllegens, gens magna
    hæc!». Quæ est enim ália nátio tam grandis, quæ hábeat deos appropinquántes
    sibi, sicut Dóminus Deus noster adest cunctis obsecratiónibus nostris? Et
    quæ est ália gens sic ínclita, ut hábeat præcépta iústaque iudícia, sicut
    est univérsa lex hæc, quam ego propónam hódie ante óculos vestros?».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 14, 2-3ab. 3cd-4ab. 5 (: 1a)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Dómine, quis habitábit in tabernáculo tuo?
</div>
<div class="latin hijo hijo_25" ontouchend="cambialengua(this)">
  Qui ingréditur sine mácula, et operátur iustítiam;<br />qui lóquitur veritátem
  in corde suo,<br />qui non egit dolum in lingua sua.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Dómine, quis habitábit in tabernáculo tuo?
</div>
<div class="latin hijo hijo_27" ontouchend="cambialengua(this)">
  Nec fecit próximo suo malum,<br />et oppróbrium non íntulit próximo suo.<br />Ad
  níhilum reputátus est in conspéctu eius malígnus,<br />timéntes autem Dóminum
  gloríficat.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Dómine, quis habitábit in tabernáculo tuo?
</div>
<div class="latin hijo hijo_29" ontouchend="cambialengua(this)">
  Qui pecúniam suam non dedit ad usúram,<br />et múnera super innocéntem non
  accépit.<br />Qui facit hæc, non movébitur in ætérnum.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Dómine, quis habitábit in tabernáculo tuo?
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Estote autem factores verbi</p>
  <p class="Areadingfrom">
    Léctio Epístolæ béati Iacóbi apóstoli<span class="alindcha">1, 17-18. 21b-22. 27</span>
  </p>
  <p>Fratres mei dilectíssimi:</p>
  <p>
    Omne datum óptimum et omne donum perféctum de sursum est, descéndens a Patre
    lúminum, apud quem non est transmutátio nec vicissitúdinis obumbrátio.
    Voluntárie génuit nos verbo veritátis, ut simus primítiæ quædam creatúræ
    eius.
  </p>
  <p>
    In mansuetúdine suscípite ínsitum verbum, quod potest salváre ánimas
    vestras. Estóte autem factóres verbi et non auditóres tantum falléntes
    vosmetípsos.
  </p>
  <p>
    Relígio munda et immaculáta apud Deum et Patrem hæc est: visitáre pupíllos
    et víduas in tribulatióne eórum, immaculátum se custodíre ab hoc sǽculo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Iac 1, 18</span>
  </p>
  <p class="PsalmAlleluiaVerse">
    Allelúia.<br />Voluntárie génuit nos Pater verbo veritátis,<br />ut simus
    primítiæ quædam creatúræ eius.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Relinquentes mandatum Dei tenetis traditionem hominum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">7, 1-8.14-15.21-23</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>In illo témpore:</p>
  <p>
    Convéniunt ad Iesum pharisǽi et quidam de scribis veniéntes ab Hierosólymis;
    et cum vidíssent quosdam ex discípulis eius commúnibus mánibus, id est non
    lotis, manducáre panes — ​pharisǽi enim et omnes Iudǽi, nisi pugíllo lavent
    manus, non mandúcant, tenéntes traditiónem seniórum; et a foro nisi
    baptizéntur, non cómedunt; et ália multa sunt, quæ accepérunt servánda:
    baptísmata cálicum et urceórum et æramentórum et lectórum — ​et intérrogant
    eum pharisǽi et scribæ: «Quare discípuli tui non ámbulant iuxta traditiónem
    seniórum, sed commúnibus mánibus mandúcant panem?».
  </p>
  <p>
    At ille dixit eis: «Bene prophetávit Isaías de vobis hypócritis, sicut
    scriptum est: «Pópulus hic lábiis me honórat, cor autem eórum longe est a
    me; in vanum autem me colunt docéntes doctrínas præcépta hóminum».
    Relinquéntes mandátum Dei tenétis traditiónem hóminum».
  </p>
  <p>
    Et advocáta íterum turba, dicébat illis: «Audíte me, omnes, et intellégite:
    Nihil est extra hóminem intróiens in eum, quod possit eum coinquináre; sed
    quæ de hómine procédunt, illa sunt, quæ coínquinant hóminem! Ab intus enim
    de corde hóminum cogitatiónes malæ procédunt, fornicatiónes, furta,
    homicídia, adultéria, avarítiæ, nequítiæ, dolus, impudicítia, óculus malus,
    blasphémia, supérbia, stultítia: ómnia hæc mala ab intus procédunt et
    coínquinant hóminem».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Humilia te, et coram Deo invenies gratiam</p>
  <p class="Areadingfrom">
    Léctio libri Ecclesiástici<span class="alindcha">3, 19-21.30-31</span>
  </p>
  <p>
    Fili, in mansuetúdine ópera tua pérfice et super hóminem datórem dilígeris.
    Quanto magnus es, humília te in ómnibus et coram Deo invénies grátiam. Multi
    sunt excélsi et gloriósi, sed mansuétis revélat mystéria sua. Quóniam magna
    poténtia Dei solíus, et ab humílibus honorátur.
  </p>
  <p>
    Plagis superbórum non erit sánitas, frutex enim peccáti radicábitur in illis
    et non intellegétur. Cor sapiéntis intélleget verba sapiéntium, et auris
    áudiens concupíscet sapiéntiam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 67, 4-5ac. 6-7ab. 10-11 (: cf. 11b)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Parásti domum in bonitáte tua páuperi, Deus.
</div>
<div class="latin hijo hijo_42" ontouchend="cambialengua(this)">
  Iusti læténtur et exsúltent in conspéctu Dei,<br />et delecténtur in
  lætítia.<br />Cantáte Deo, psalmum dícite nómini eius;<br />Dóminus nomen
  illi.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Parásti domum in bonitáte tua páuperi, Deus.
</div>
<div class="latin hijo hijo_44" ontouchend="cambialengua(this)">
  Pater orphanórum et iudex viduárum,<br />Deus in habitáculo sancto suo.<br />Deus,
  qui inhabitáre facit desolátos in domo,<br />qui edúcit vinctos in
  prosperitátem.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Parásti domum in bonitáte tua páuperi, Deus.
</div>
<div class="latin hijo hijo_46" ontouchend="cambialengua(this)">
  Plúviam voluntáriam effundébas, Deus;<br />hereditátem tuam infirmátam, tu
  refecísti eam.<br />Animália tua habitábant in ea,<br />parásti in bonitáte
  tua páuperi, Deus.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Parásti domum in bonitáte tua páuperi, Deus.
</div>
<div class="latin hijo hijo_48" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Accessistis ad Sion montem et civitatem Dei viventis</p>
  <p class="Areadingfrom">
    Léctio Epístolæ ad Hebrǽos<span class="alindcha">12, 18-19.22-24</span>
  </p>
  <p>Fratres:</p>
  <p>
    Non accessístis ad tractábilem et ardéntem ignem et túrbinem et calíginem et
    procéllam et tubæ sonum et vocem verbórum, quam qui audiérunt, recusavérunt,
    ne ultra eis fíeret verbum.
  </p>
  <p>
    Sed accessístis ad Sion montem et civitátem Dei vivéntis, Ierúsalem
    cæléstem, et multa mília angelórum, frequéntiam et Ecclésiam primogenitórum,
    qui conscrípti sunt in cælis, et iúdicem Deum ómnium et spíritus iustórum,
    qui consummáti sunt, et testaménti novi mediatórem Iesum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_50" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 11, 29ab</span>
  </p>
  <p class="PsalmAlleluiaVerse">
    Allelúia.<br />Tóllite iugum meum super vos, dicit Dóminus,<br />et díscite
    a me, quia mitis sum et húmilis corde.<br />Allelúia.
  </p>
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui se exaltat humiliabitur, et qui se humiliat exaltabitur
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">14, 1.7-14</span>
  </p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_53" ontouchend="cambialengua(this)">
  <p>
    Factum est, cum intráret Iesus in domum cuiúsdam príncipis pharisæórum
    sábbato manducáre panem, et ipsi observábant eum. Dicébat autem ad invitátos
    parábolam, inténdens quómodo primos accúbitus elígerent, dicens ad illos:
  </p>
  <p>
    «Cum invitátus fúeris ab áliquo ad núptias, non discúmbas in primo loco, ne
    forte honorátior te sit invitátus ab eo, et véniens is qui te et illum
    vocávit, dicat tibi: «Da huic locum»; et tunc incípias cum rubóre novíssimum
    locum tenére. Sed cum vocátus fúeris, vade, recúmbe in novíssimo loco, ut,
    cum vénerit qui te invitávit, dicat tibi: «Amíce, ascénde supérius»; tunc
    erit tibi glória coram ómnibus simul discumbéntibus.
  </p>
  <p>
    Quia omnis, qui se exáltat, humiliábitur; et, qui se humíliat, exaltábitur».
  </p>
  <p>
    Dicébat autem et ei, qui se invitáverat: «Cum facis prándium aut cenam, noli
    vocáre amícos tuos neque fratres tuos neque cognátos neque vicínos dívites,
    ne forte et ipsi te reinvítent, et fiat tibi retribútio. Sed cum facis
    convívium, voca páuperes, débiles, claudos, cæcos; et beátus eris, quia non
    habent retribúere tibi. Retribuétur enim tibi in resurrectióne iustórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_55" ontouchend="cambialengua(this)">
  <h2>Tempus «per annum»<br />Feria II hebd. XXII</h2>
</div>
<div
  class="latin red hijo hijo_56"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_57" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Deus eos, qui dormierunt, per Iesum adducet cum eo</p>
  <p class="Areadingfrom">
    Léctio Epístolæ primæ beáti Pauli apóstoli ad Thessalonicénses<span
      class="alindcha">4, 13-18</span>
  </p>
  <p class="Incipit-oneline">
    Nólumus vos ignoráre, fratres, de dormiéntibus, ut non contristémini sicut
    et céteri, qui spem non habent. Si enim crédimus quod Iesus mórtuus est et
    resurréxit, ita et Deus eos, qui dormiérunt, per Iesum addúcet cum eo.
  </p>
  <p>
    Hoc enim vobis dícimus in verbo Dómini, quia nos, qui vívimus, qui
    relínquimur in advéntum Dómini, non præveniémus eos, qui dormiérunt; quóniam
    ipse Dóminus in iussu, in voce archángeli et in tuba Dei descéndet de cælo,
    et mórtui, qui in Christo sunt, resúrgent primi; deínde nos, qui vívimus,
    qui relínquimur, simul rapiémur cum illis in núbibus óbviam Dómino in áera,
    et sic semper cum Dómino érimus.
  </p>
  <p>Itaque consolámini ínvicem in verbis istis.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1 et 3. 4-5. 11-12a. 12b-13 (: 13b)</span>
  </p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Venit Dominus iudicáre terram.
</div>
<div class="latin hijo hijo_61" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Annuntiáte
  inter gentes glóriam eius,<br />in ómnibus pópulis mirabília eius.
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Venit Dominus iudicáre terram.
</div>
<div class="latin hijo hijo_63" ontouchend="cambialengua(this)">
  Quóniam magnus Dóminus et laudábilis nimis,<br />terríbilis est super omnes
  deos.<br />Quóniam omnes dii géntium inánia,<br />Dóminus autem cælos fecit.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Venit Dominus iudicáre terram.
</div>
<div class="latin hijo hijo_65" ontouchend="cambialengua(this)">
  Læténtur cæli et exsúltet terra,<br />sonet mare et plenitúdo eius;<br />gaudébunt
  campi et ómnia, quæ in eis sunt.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Venit Dominus iudicáre terram.
</div>
<div class="latin hijo hijo_67" ontouchend="cambialengua(this)">
  Tunc exsultábunt ómnia ligna silvárum<br />a fácie Dómini, quia venit,<br />quóniam
  venit iudicáre terram.<br />Iudicábit orbem terræ in iustítia<br />et pópulos
  in veritáte sua.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Venit Dominus iudicáre terram.
</div>
<div
  class="latin red hijo hijo_69"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_70" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Annuntiavi vobis mysterium Christi crucifixi</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 1-5</span>
  </p>
  <p>
    Ego, cum veníssem ad vos, fratres, veni non per sublimitátem sermónis aut
    sapiéntiæ annúntians vobis mystérium Dei. Non enim iudicávi scire me áliquid
    inter vos nisi Iesum Christum et hunc crucifíxum.
  </p>
  <p>
    Et ego in infirmitáte et timóre et tremóre multo fui apud vos, et sermo meus
    et prædicátio mea non in persuasibílibus sapiéntiæ verbis sed in ostensióne
    Spíritus et virtútis, ut fides vestra non sit in sapiéntia hóminum sed in
    virtúte Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_71" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_72" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 97. 98. 99. 100. 101. 102 (: 97a)</span>
  </p>
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_74" ontouchend="cambialengua(this)">
  Quómodo diléxi legem tuam, Dómine;<br />tota die meditátio mea est.
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_76" ontouchend="cambialengua(this)">
  Super inimícos meos sapiéntem me fecit præcéptum tuum,<br />quia in ætérnum
  mihi est.
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_78" ontouchend="cambialengua(this)">
  Super omnes docéntes me prudens factus sum,<br />quia testimónia tua meditátio
  mea est.
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_80" ontouchend="cambialengua(this)">
  Super senes intelléxi,<br />quia mandáta tua servávi.
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_82" ontouchend="cambialengua(this)">
  Ab omni via mala prohíbui pedes meos,<br />ut custódiam verba tua.
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_84" ontouchend="cambialengua(this)">
  A iudíciis tuis non declinávi,<br />quia tu legem posuísti mihi.
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Quómodo diléxi legem tuam, Dómine!
</div>
<div class="latin hijo hijo_86" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 4, 18cd</span>
  </p>
  <p class="PsalmAlleluiaVerse">
    Allelúia.<br />Spíritus Dómini super me;<br />evangelizáre paupéribus misit
    me.<br />Allelúia.
  </p>
</div>
<div class="latin hijo hijo_87" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Evangelizare pauperibus misit me. Nemo propheta acceptus est in patria sua
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">4, 16-30</span>
  </p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_89" ontouchend="cambialengua(this)">
  <p>In illo témpore:</p>
  <p>
    Venit Iesus Názareth, ubi erat nutrítus, et intrávit secúndum consuetúdinem
    suam die sábbati in synagógam et surréxit légere. Et tráditus est illi liber
    prophétæ Isaíæ; et ut revólvit librum, invénit locum, ubi scriptum erat:
  </p>
  <p>
    «Spíritus Dómini super me; propter quod unxit me evangelizáre paupéribus,
    misit me prædicáre captívis remissiónem et cæcis visum, dimíttere confráctos
    in remissióne, prædicáre annum Dómini accéptum».
  </p>
  <p>
    Et cum plicuísset librum, réddidit minístro et sedit; et ómnium in synagóga
    óculi erant intendéntes in eum. Cœpit autem dícere ad illos: «Hódie impléta
    est hæc Scriptúra in áuribus vestris».
  </p>
  <p>
    Et omnes testimónium illi dabant et mirabántur in verbis grátiæ, quæ
    procedébant de ore ipsíus, et dicébant: «Nonne hic fílius est Ioseph?».
  </p>
  <p>
    Et ait illis: «Utique dicétis mihi hanc similitúdinem: «Médice, cura
    teípsum; quanta audívimus facta in Caphárnaum, fac et hic in pátria tua»».
  </p>
  <p>
    Ait autem: «Amen dico vobis: Nemo prophéta accéptus est in pátria sua. In
    veritáte autem dico vobis: Multæ víduæ erant in diébus Elíæ in Israel,
    quando clausum est cælum annis tribus et ménsibus sex, cum facta est fames
    magna in omni terra; et ad nullam illárum missus est Elías nisi in Sarépta
    Sidóniæ ad mulíerem víduam. Et multi leprósi erant in Israel sub Eliséo
    prophéta; et nemo eórum mundátus est nisi Náaman Syrus».
  </p>
  <p>
    Et repléti sunt omnes in synagóga ira hæc audiéntes; et surrexérunt et
    eiecérunt illum extra civitátem et duxérunt illum usque ad supercílium
    montis, supra quem cívitas illórum erat ædificáta, ut præcipitárent eum.
    Ipse autem tránsiens per médium illórum ibat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_91" ontouchend="cambialengua(this)">
  <h2>Tempus «per annum»<br />Feria III hebd. XXII</h2>
</div>
<div
  class="latin red hijo hijo_92"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Mortuus est pro nobis ut simul cum illo vivamus</p>
  <p class="Areadingfrom">
    Léctio Epístolæ primæ beáti Pauli apóstoli ad Thessalonicénses<span
      class="alindcha">5, 1-6. 9-11</span>
  </p>
  <p class="Incipit-oneline">
    De tempóribus et moméntis, fratres, non indigétis, ut scribátur vobis; ipsi
    enim diligénter scitis quia dies Dómini, sicut fur in nocte, ita véniet.
  </p>
  <p>
    Cum enim díxerint: «Pax et secúritas», tunc repentínus eis supervéniet
    intéritus, sicut dolor in útero habénti, et non effúgient. Vos autem,
    fratres, non estis in ténebris, ut vos dies ille tamquam fur comprehéndat;
    omnes enim vos fílii lucis estis et fílii diéi. Non sumus noctis neque
    tenebrárum; ígitur non dormiámus sicut céteri, sed vigilémus et sóbrii
    simus.
  </p>
  <p>
    Quóniam non pósuit nos Deus in iram sed in acquisitiónem salútis per Dóminum
    nostrum Iesum Christum, qui mórtuus est pro nobis, ut sive vigilémus sive
    dormiámus, simul cum illo vivámus. Propter quod consolámini ínvicem et
    ædificáte altérutrum, sicut et fácitis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_95" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 26, 1. 4. 13-14 (: 13)</span>
  </p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_97" ontouchend="cambialengua(this)">
  Dóminus illuminátio mea et salus mea, quem timébo?<br />Dóminus protéctor vitæ
  meæ, a quo trepidábo?
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_99" ontouchend="cambialengua(this)">
  Unum pétii a Dómino, hoc requíram:<br />ut inhábitem in domo Dómini<br />ómnibus
  diébus vitæ meæ,<br />ut vídeam voluptátem Dómini,<br />et vísitem templum
  eius.
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div class="latin hijo hijo_101" ontouchend="cambialengua(this)">
  Credo vidére bona Dómini in terra vivéntium.<br />Exspécta Dóminum, viríliter
  age,<br />et confortétur cor tuum, et sústine Dóminum.
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Credo vidére bona Dómini in terra vivéntium.
</div>
<div
  class="latin red hijo hijo_103"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Animalis homo non percipit quæ sunt Spiritus Dei; spiritalis autem iudicat
    omnia
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 10b-16</span>
  </p>
  <p>Fratres:</p>
  <p>
    Spíritus ómnia scrutátur, étiam profúnda Dei. Quis enim scit hóminum, quæ
    sint hóminis, nisi spíritus hóminis, qui in ipso est? Ita et, quæ Dei sunt,
    nemo cognóvit nisi Spíritus Dei. Nos autem non spíritum mundi accépimus, sed
    Spíritum, qui ex Deo est, ut sciámus, quæ a Deo donáta sunt nobis; quæ et
    lóquimur non in doctis humánæ sapiéntiæ sed in doctis Spíritus verbis,
    spiritálibus spiritália comparántes.
  </p>
  <p>
    Animális autem homo non pércipit, quæ sunt Spíritus Dei, stultítia enim sunt
    illi, et non potest intellégere, quia spiritáliter examinántur; spiritális
    autem iúdicat ómnia, et ipse a némine iudicátur. Quis enim cognóvit sensum
    Dómini, qui ínstruat eum? Nos autem sensum Christi habémus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_106" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 8-9. 10-11. 12-13ab. 13cd-14 (: 17a)</span>
  </p>
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Iustus Dóminus in ómnibus viis suis.
</div>
<div class="latin hijo hijo_108" ontouchend="cambialengua(this)">
  Miserátor et miséricors Dóminus,<br />longánimis et multæ misericórdiæ.<br />Suávis
  Dóminus univérsis,<br />et miseratiónes eius super ómnia ópera eius.
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Iustus Dóminus in ómnibus viis suis.
</div>
<div class="latin hijo hijo_110" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Iustus Dóminus in ómnibus viis suis.
</div>
<div class="latin hijo hijo_112" ontouchend="cambialengua(this)">
  Ut notas fáciant fíliis hóminum poténtias tuas,<br />et glóriam magnificéntiæ
  regni tui.<br />Regnum tuum regnum ómnium sæculórum,<br />et dominátio tua in
  omnem generatiónem et generatiónem.
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Iustus Dóminus in ómnibus viis suis.
</div>
<div class="latin hijo hijo_114" ontouchend="cambialengua(this)">
  Fidélis Dóminus in ómnibus verbis suis,<br />et sanctus in ómnibus opéribus
  suis.<br />Allevat Dóminus omnes qui córruunt,<br />et érigit omnes depréssos.
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Iustus Dóminus in ómnibus viis suis.
</div>
<div class="latin hijo hijo_116" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 7, 16</span>
  </p>
  <p class="PsalmAlleluiaVerse">
    Allelúia.<br />Prophéta magnus surréxit in nobis,<br />et Deus visitávit
    plebem suam.<br />Allelúia.
  </p>
</div>
<div class="latin hijo hijo_117" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Scio te qui sis: Sanctus Dei</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">4, 31-37</span>
  </p>
</div>
<div class="latin hijo hijo_118" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_119" ontouchend="cambialengua(this)">
  <p>In illo témpore:</p>
  <p>
    Descéndit Iesus in Caphárnaum civitátem Galilǽæ. Et docébat illos sábbatis;
    et stupébant in doctrína eius, quia in potestáte erat sermo ipsíus.
  </p>
  <p>
    Et in synagóga erat homo habens spíritum dæmónii immúndi; et exclamávit voce
    magna: «Sine; quid nobis et tibi, Iesu Nazaréne? Venísti pérdere nos? Scio
    te qui sis: Sanctus Dei».
  </p>
  <p>
    Et increpávit illi Iesus dicens: «Obmutésce et exi ab illo!». Et cum
    proiecísset illum dæmónium in médium, éxiit ab illo nihílque illum nócuit.
  </p>
  <p>
    Et factus est pavor in ómnibus; et colloquebántur ad ínvicem dicéntes: «Quod
    est hoc verbum, quia in potestáte et virtúte ímperat immúndis spirítibus, et
    éxeunt?».
  </p>
  <p>Et divulgabátur fama de illo in omnem locum regiónis.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_121" ontouchend="cambialengua(this)">
  <h2>Tempus «per annum»<br />Feria IV hebd. XXII</h2>
</div>
<div
  class="latin red hijo hijo_122"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_123" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Pervenit ad vos verbum veritatis, sicut et in universo mundo
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">1, 1-8</span>
  </p>
  <p class="Incipit-oneline">
    Paulus, apóstolus Christi Iesu per voluntátem Dei, et Timótheus frater his,
    qui sunt Colóssis, sanctis et fidélibus frátribus in Christo: grátia vobis
    et pax a Deo Patre nostro.
  </p>
  <p>
    Grátias ágimus Deo Patri Dómini nostri Iesu Christi semper pro vobis
    orántes, audiéntes fidem vestram in Christo Iesu et dilectiónem, quam
    habétis in sanctos omnes, propter spem, quæ repósita est vobis in cælis,
    quam ante audístis in verbo veritátis Evangélii, quod pervénit ad vos, sicut
    et in univérso mundo est fructíficans et crescens, sicut et in vobis, ex ea
    die, qua audístis et cognovístis grátiam Dei in veritáte; sicut didicístis
    ab Epaphra caríssimo consérvo nostro, qui est fidélis pro nobis miníster
    Christi, qui étiam manifestávit nobis dilectiónem vestram in Spíritu.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 51, 10. 11 (: 10b)</span>
  </p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Sperávi in misericórdia tua, Dómine, in ætérnum.
</div>
<div class="latin hijo hijo_127" ontouchend="cambialengua(this)">
  Ego autem sicut virens olíva in domo Dei.<br />Sperávi in misericórdia Dei<br />in
  ætérnum et in sǽculum sǽculi.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Sperávi in misericórdia tua, Dómine, in ætérnum.
</div>
<div class="latin hijo hijo_129" ontouchend="cambialengua(this)">
  Confitébor tibi in sǽculum, quia fecísti;<br />et exspectábo nomen tuum,<br />quóniam
  bonum est, in conspéctu sanctórum tuórum.
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Sperávi in misericórdia tua, Dómine, in ætérnum.
</div>
<div
  class="latin red hijo hijo_131"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_132" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dei sumus adiutores: Dei agri cultura, Dei ædificatio estis
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">3, 1-9</span>
  </p>
  <p>
    Fratres, non pótui vobis loqui quasi spiritálibus sed quasi carnálibus,
    tamquam párvulis in Christo. Lac vobis potum dedi, non escam, nondum enim
    poterátis. Sed ne nunc quidem potéstis, adhuc enim estis carnáles. Cum enim
    sit inter vos zelus et conténtio, nonne carnáles estis et secúndum hóminem
    ambulátis?
  </p>
  <p>
    Cum enim quis dicit: «Ego quidem sum Pauli», álius autem: «Ego Apóllo»,
    nonne hómines estis? Quid ígitur est Apóllo? Quid vero Paulus? Minístri, per
    quos credidístis, et unicuíque sicut Dóminus dedit. Ego plantávi, Apóllo
    rigávit, sed Deus increméntum dedit; ítaque neque qui plantat, est áliquid,
    neque qui rigat, sed qui increméntum dat, Deus. Qui plantat autem et qui
    rigat unum sunt; unusquísque autem própriam mercédem accípiet secúndum suum
    labórem. Dei enim sumus adiutóres: Dei agri cultúra estis, Dei ædificátio
    estis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_134" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 32, 12-13. 14-15. 20-21 (: cf. 12)</span>
  </p>
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_136" ontouchend="cambialengua(this)">
  Beáta gens, cui Dóminus est Deus,<br />pópulus, quem elégit in hereditátem
  sibi.<br />De cælo respéxit Dóminus,<br />vidit omnes fílios hóminum.
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_138" ontouchend="cambialengua(this)">
  De loco habitáculi sui respéxit,<br />super omnes qui hábitant terram,<br />qui
  finxit singillátim corda eórum,<br />qui intéllegit ómnia ópera eórum.
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_140" ontouchend="cambialengua(this)">
  Anima nostra sústinet Dóminum,<br />quóniam adiútor et protéctor noster
  est;<br />quia in eo lætábitur cor nostrum,<br />et in nómine sancto eius
  sperávimus.
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Beátus pópulus, quem elégit Dóminus in
  hereditátem sibi.
</div>
<div class="latin hijo hijo_142" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 4, 18cd</span>
  </p>
  <p class="PsalmAlleluiaVerse">
    Allelúia.<br />Evangelizáre paupéribus misit me Dóminus,<br />prædicáre
    captívis remissiónem.<br />Allelúia.
  </p>
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Et aliis civitatibus oportet me evangelizare, quia ideo missus sum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">4, 38-44</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_145" ontouchend="cambialengua(this)">
  <p>In illo témpore:</p>
  <p>
    Surgens Iesus de synagóga introívit in domum Simónis. Socrus autem Simónis
    tenebátur magna febri; et rogavérunt illum pro ea. Et stans super illam
    imperávit febri, et dimísit illam; et contínuo surgens ministrábat illis.
  </p>
  <p>
    Cum sol autem occidísset, omnes, qui habébant infírmos váriis languóribus,
    ducébant illos ad eum; at ille síngulis manus impónens curábat eos. Exíbant
    autem dæmónia a multis clamántia et dicéntia: «Tu es Fílius Dei». Et
    íncrepans non sinébat ea loqui, quia sciébant ipsum esse Christum.
  </p>
  <p>
    Facta autem die, egréssus ibat in desértum locum; et turbæ requirébant eum
    et venérunt usque ad ipsum et detinébant illum, ne discéderet ab eis. Quibus
    ille ait: «Et áliis civitátibus opórtet me evangelizáre regnum Dei, quia
    ídeo missus sum». Et erat prǽdicans in synagógis Iudǽæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_147" ontouchend="cambialengua(this)">
  <h2>Tempus «per annum»<br />Feria V hebd. XXII</h2>
</div>
<div
  class="latin red hijo hijo_148"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_149" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Eripuit nos de potestate tenebrarum et transtulit in regnum Filii
    dilectionis suæ
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">1, 9-14</span>
  </p>
  <p class="Incipit-oneline">Fratres:</p>
  <p>
    Ex qua die audívimus de vobis, non cessámus pro vobis orántes et
    postulántes, ut impleámini agnitióne voluntátis eius in omni sapiéntia et
    intelléctu spiritáli, ut ambulétis digne Dómino per ómnia placéntes, in omni
    ópere bono fructificántes et crescéntes in sciéntia Dei, in omni virtúte
    confortáti secúndum poténtiam claritátis eius in omnem patiéntiam et
    longanimitátem, cum gáudio grátias agéntes Patri, qui idóneos vos fecit in
    partem sortis sanctórum in lúmine; qui erípuit nos de potestáte tenebrárum
    et tránstulit in regnum Fílii dilectiónis suæ, in quo habémus redemptiónem,
    remissiónem peccatórum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_151" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 2-3ab. 3cd-4. 5-6 (: 2a)</span>
  </p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Notum fecit Dóminus salutáre suum.
</div>
<div class="latin hijo hijo_153" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Notum fecit Dóminus salutáre suum.
</div>
<div class="latin hijo hijo_155" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Notum fecit Dóminus salutáre suum.
</div>
<div class="latin hijo hijo_157" ontouchend="cambialengua(this)">
  Psállite Dómino in cíthara,<br />in cíthara et voce psalmi;<br />in tubis
  ductílibus et voce tubæ córneæ,<br />iubiláte in conspéctu regis Dómini.
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Notum fecit Dóminus salutáre suum.
</div>
<div
  class="latin red hijo hijo_159"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_160" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Omnia vestra sunt, vos autem Christi, Christus autem Dei
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">3, 18-23</span>
  </p>
  <p>Fratres:</p>
  <p>
    Nemo se sedúcat; si quis vidétur sápiens esse inter vos in hoc sǽculo,
    stultus fiat, ut sit sápiens. Sapiéntia enim huius mundi stultítia est apud
    Deum. Scriptum est enim: «Qui apprehéndit sapiéntes in astútia eórum»; et
    íterum: «Dóminus novit cogitatiónes sapiéntium, quóniam vanæ sunt».
  </p>
  <p>
    Itaque nemo gloriétur in homínibus. Omnia enim vestra sunt, sive Paulus sive
    Apóllo sive Cephas sive mundus sive vita sive mors sive præséntia sive
    futúra, ómnia enim vestra sunt, vos autem Christi, Christus autem Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_161" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_162" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 23, 1-2. 3-4ab. 5-6 (: 1a)</span>
  </p>
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Dómini est terra et plenitúdo eius.
</div>
<div class="latin hijo hijo_164" ontouchend="cambialengua(this)">
  Dómini est terra et plenitúdo eius,<br />orbis terrárum et qui hábitant in
  eo.<br />Quia ipse super mária fundávit eum,<br />et super flúmina firmávit
  eum.
</div>
<div class="latin hijo hijo_165" ontouchend="cambialengua(this)">
  <span class="red">R/. </span>Dómini est terra et plenitúdo eius.
</div>
<div class="latin hijo hijo_166" ontouchend="cambialengua(this)">
  Quis ascéndet in montem Dómini,<br />aut quis stabit in loco sancto eius?<br />Innocens
  mánibus et mundo corde,<br />qui non accépit in vanum nomen eius.
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Dómini est terra et plenitúdo eius.
</div>
<div class="latin hijo hijo_168" ontouchend="cambialengua(this)">
  Hic accípiet benedictiónem a Dómino,<br />et iustificatiónem a Deo salutári
  suo.<br />Hæc est generátio quæréntium eum,<br />quæréntium fáciem Dei Iacob.
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Dómini est terra et plenitúdo eius.
</div>
<div class="latin hijo hijo_170" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 4, 19</span>
  </p>
  <p class="PsalmAlleluiaVerse">
    Allelúia.<br />Veníte post me, dicit Dóminus,<br />et fáciam vos fíeri
    piscatóres hóminum.<br />Allelúia.
  </p>
</div>
<div class="latin hijo hijo_171" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Relictis omnibus, secuti sunt illum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">5, 1-11</span>
  </p>
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_173" ontouchend="cambialengua(this)">
  <p>In illo témpore:</p>
  <p>
    Cum turba úrgeret Iesum et audíret verbum Dei, et ipse stabat secus stagnum
    Genésareth et vidit duas naves stantes secus stagnum; piscatóres autem
    descénderant de illis et lavábant rétia. Ascéndens autem in unam navem, quæ
    erat Simónis, rogávit eum a terra redúcere pusíllum; et sedens docébat de
    navícula turbas.
  </p>
  <p>
    Ut cessávit autem loqui, dixit ad Simónem: «Duc in altum et laxáte rétia
    vestra in captúram».
  </p>
  <p>
    Et respóndens Simon dixit: «Præcéptor, per totam noctem laborántes nihil
    cépimus; in verbo autem tuo laxábo rétia».
  </p>
  <p>
    Et cum hoc fecíssent, conclusérunt píscium multitúdinem copiósam;
    rumpebántur autem rétia eórum. Et annuérunt sóciis, qui erant in ália navi,
    ut venírent et adiuvárent eos; et venérunt et implevérunt ambas navículas,
    ita ut mergeréntur.
  </p>
  <p>
    Quod cum vidéret Simon Petrus, prócidit ad génua Iesu dicens: «Exi a me,
    quia homo peccátor sum, Dómine». Stupor enim circumdéderat eum et omnes, qui
    cum illo erant, in captúra píscium, quos céperant; simíliter autem et
    Iacóbum et Ioánnem, fílios Zebedǽi, qui erant sócii Simónis.
  </p>
  <p>
    Et ait ad Simónem Iesus: «Noli timére; ex hoc iam hómines eris cápiens».
  </p>
  <p>Et subdúctis ad terram návibus, relíctis ómnibus, secúti sunt illum.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_175" ontouchend="cambialengua(this)">
  <h2>Tempus «per annum»<br />Feria VI hebd. XXII</h2>
</div>
<div
  class="latin red hijo hijo_176"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_177" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Omnia per ipsum et in ipsum creata sunt</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">1, 15-20</span>
  </p>
  <p class="Incipit-oneline">
    Christus Iesus est imágo Dei invisíbilis, primogénitus omnis creatúræ, quia
    in ipso cóndita sunt univérsa in cælis et in terra, visibília et
    invisibília, sive throni sive dominatiónes sive principátus sive potestátes.
    Omnia per ipsum et in ipsum creáta sunt, et ipse est ante ómnia, et ómnia in
    ipso constant.
  </p>
  <p>
    Et ipse est caput córporis Ecclésiæ; qui est princípium, primogénitus ex
    mórtuis, ut sit in ómnibus ipse primátum tenens, quia in ipso complácuit
    omnem plenitúdinem habitáre et per eum reconciliáre ómnia in ipsum,
    pacíficans per sánguinem crucis eius, sive quæ in terris sive quæ in cælis
    sunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_178" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_179" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 99, 2. 3. 4. 5 (: 2c)</span>
  </p>
</div>
<div class="latin hijo hijo_180" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_181" ontouchend="cambialengua(this)">
  Iubiláte Dómino, omnis terra,<br />servíte Dómino in lætítia;<br />introíte in
  conspéctu eius in exsultatióne.
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_183" ontouchend="cambialengua(this)">
  Scitóte quóniam Dóminus ipse est Deus;<br />ipse fecit nos, et ipsíus
  sumus,<br />pópulus eius et oves páscuæ eius.
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_185" ontouchend="cambialengua(this)">
  Introíte portas eius in confessióne,<br />átria eius in hymnis,<br />confitémini
  illi, benedícite nómini eius.
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div class="latin hijo hijo_187" ontouchend="cambialengua(this)">
  Quóniam suávis est Dóminus;<br />in ætérnum misericórdia eius,<br />et usque
  in generatiónem et generatiónem véritas eius.
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Introíte in conspéctu Dómini in exsultatióne.
</div>
<div
  class="latin red hijo hijo_189"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_190" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Manifestabit Dóminus consilia cordium</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">4, 1-5</span>
  </p>
  <p>Fratres:</p>
  <p>
    Sic nos exístimet homo ut minístros Christi et dispensatóres mysteriórum
    Dei. Hic iam quǽritur inter dispensatóres, ut fidélis quis inveniátur. Mihi
    autem pro mínimo est, ut a vobis iúdicer aut ab humáno die. Sed neque
    meípsum iúdico; nihil enim mihi cónscius sum, sed non in hoc iustificátus
    sum. Qui autem iúdicat me, Dóminus est! Itaque nolíte ante tempus quidquam
    iudicáre, quoadúsque véniat Dóminus, qui et illuminábit abscóndita
    tenebrárum et manifestábit consília córdium; et tunc laus erit unicuíque a
    Deo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_191" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_192" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 36, 3-4. 5-6. 27-28. 39-40 (: 39a)</span>
  </p>
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_194" ontouchend="cambialengua(this)">
  Spera in Dómino et fac bonitátem,<br />et inhabitábis terram et pascéris in
  fide.<br />Delectáre in Dómino,<br />et dabit tibi petitiónes cordis tui.
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_196" ontouchend="cambialengua(this)">
  Commítte Dómino viam tuam et spera in eo,<br />et ipse fáciet;<br />et edúcet
  quasi lumen iustítiam tuam,<br />et iudícium tuum tamquam merídiem.
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_198" ontouchend="cambialengua(this)">
  Declína a malo et fac bonum,<br />et inhabitábis in sǽculum sǽculi.<br />Quia
  Dóminus amat iudícium,<br />et non derelínquet sanctos suos.<br />Iniústi in
  ætérnum disperíbunt,<br />et semen impiórum exterminábitur.
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_200" ontouchend="cambialengua(this)">
  Salus autem iustórum a Dómino,<br />et protéctor eórum in témpore
  tribulatiónis.<br />Et adiuvábit eos Dóminus et liberábit eos,<br />et éruet
  eos a peccatóribus et salvábit eos,<br />quia speravérunt in eo.
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Salus iustórum a Dómino est.
</div>
<div class="latin hijo hijo_202" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 8, 12</span>
  </p>
  <p class="PsalmAlleluiaVerse">
    Allelúia.<br />Ego sum lux mundi, dicit Dóminus;<br />qui séquitur me
    habébit lucem vitæ.<br />Allelúia.
  </p>
</div>
<div class="latin hijo hijo_203" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cum ablatus fuerit ab illis sponsus, tunc ieiunabunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">5, 33-39</span>
  </p>
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_205" ontouchend="cambialengua(this)">
  <p>In illo témpore:</p>
  <p>
    Dixérunt ad Iesum pharisǽi et scribæ: «Discípuli Ioánnis ieiúnant frequénter
    et obsecratiónes fáciunt, simíliter et pharisæórum; tui autem edunt et
    bibunt».
  </p>
  <p>
    Quibus Iesus ait: «Numquid potéstis convívas nuptiárum, dum cum illis est
    sponsus, fácere ieiunáre? Vénient autem dies; et cum ablátus fúerit ab illis
    sponsus, tunc ieiunábunt in illis diébus».
  </p>
  <p>
    Dicébat autem et similitúdinem ad illos: «Nemo abscíndit commissúram a
    vestiménto novo et immíttit in vestiméntum vetus; alióquin et novum rumpet,
    et véteri non convéniet commissúra a novo.
  </p>
  <p>
    Et nemo mittit vinum novum in utres véteres; alióquin rumpet vinum novum
    utres et ipsum effundétur, et utres períbunt; sed vinum novum in utres novos
    mitténdum est. Et nemo bibens vetus vult novum; dicit enim: «Vetus mélius
    est!»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_207" ontouchend="cambialengua(this)">
  <h2>Tempus «per annum»<br />Sabbato hebd. XXII</h2>
</div>
<div
  class="latin red hijo hijo_208"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_209" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Reconciliavit vos Deus, exhibere vos sanctos et immaculatos
  </p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">1, 21-23</span>
  </p>
  <p class="Incipit-oneline">Fratres:</p>
  <p>
    Vos, cum essétis aliquándo alienáti et inimíci sensu in opéribus malis, nunc
    autem reconciliávit Deus in córpore carnis Christi per mortem exhibére vos
    sanctos et immaculátos et irreprehensíbiles coram ipso; si tamen permanétis
    in fide fundáti et stábiles et immóbiles a spe Evangélii, quod audístis,
    quod prædicátum est in univérsa creatúra, quæ sub cælo est, cuius factus sum
    ego Paulus miníster.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_210" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_211" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 53, 3-4. 6 et 8 (: 6a)</span>
  </p>
</div>
<div class="latin hijo hijo_212" ontouchend="cambialengua(this)">
  <span class="red">R/. </span>Ecce Deus ádiuvat me.
</div>
<div class="latin hijo hijo_213" ontouchend="cambialengua(this)">
  Deus, in nómine tuo salvum me fac,<br />et in virtúte tua iúdica me.<br />Deus,
  exáudi oratiónem meam,<br />áuribus pércipe verba oris mei.
</div>
<div class="latin hijo hijo_214" ontouchend="cambialengua(this)">
  <span class="red">R/. </span>Ecce Deus ádiuvat me.
</div>
<div class="latin hijo hijo_215" ontouchend="cambialengua(this)">
  Ecce enim Deus ádiuvat me,<br />et Dóminus suscéptor est ánimæ meæ.<br />Voluntárie
  sacrificábo tibi,<br />confitébor nómini tuo, Dómine, quóniam bonum est.
</div>
<div class="latin hijo hijo_216" ontouchend="cambialengua(this)">
  <span class="red">R/. </span>Ecce Deus ádiuvat me.
</div>
<div
  class="latin red hijo hijo_217"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_218" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Esurimus et sitimus et nudi sumus</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">4, 6-15</span>
  </p>
  <p>Fratres:</p>
  <p>
    In me et Apóllo discátis illud: «Ne supra quæ scripta sunt», ne unus pro
    álio inflémini advérsus álterum. Quis enim te discérnit? Quid autem habes,
    quod non accepísti? Si autem accepísti, quid gloriáris, quasi non accéperis?
    Iam saturáti estis, iam dívites facti estis. Sine nobis regnástis; et útinam
    regnarétis, ut et nos vobíscum regnarémus.
  </p>
  <p>
    Puto enim, Deus nos apóstolos novíssimos osténdit tamquam morti destinátos,
    quia spectáculum facti sumus mundo et ángelis et homínibus. Nos stulti
    propter Christum, vos autem prudéntes in Christo; nos infírmi, vos autem
    fortes; vos gloriósi, nos autem ignóbiles. Usque in hanc horam et esurímus
    et sitímus et nudi sumus et cólaphis caédimur et instábiles sumus et
    laborámus operántes mánibus nostris; maledícti benedícimus, persecutiónem
    passi sustinémus, blasphemáti obsecrámus; tamquam purgaménta mundi facti
    sumus, ómnium peripséma, usque adhuc.
  </p>
  <p>
    Non ut confúndam vos, hæc scribo, sed ut quasi fílios meos caríssimos
    móneam; nam si decem mília pædagogórum habeátis in Christo, sed non multos
    patres, nam in Christo Iesu per Evangélium ego vos génui.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_220" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 17-18. 19-20. 21 (: 18a)</span>
  </p>
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Prope est Dóminus ómnibus invocántibus eum.
</div>
<div class="latin hijo hijo_222" ontouchend="cambialengua(this)">
  Iustus Dóminus in ómnibus viis suis,<br />et sanctus in ómnibus opéribus
  suis.<br />Prope est Dóminus ómnibus invocántibus eum,<br />ómnibus
  invocántibus eum in veritáte.
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Prope est Dóminus ómnibus invocántibus eum.
</div>
<div class="latin hijo hijo_224" ontouchend="cambialengua(this)">
  Voluntátem timéntium se fáciet,<br />et deprecatiónem eórum exáudiet, et
  salvos fáciet eos.<br />Custódit Dóminus omnes diligéntes se,<br />et omnes
  peccatóres dispérdet.
</div>
<div class="latin hijo hijo_225" ontouchend="cambialengua(this)">
  <span class="red">R/. </span>Prope est Dóminus ómnibus invocántibus eum.
</div>
<div class="latin hijo hijo_226" ontouchend="cambialengua(this)">
  Laudatiónem Dómini loquétur os meum,<br />et benedícat omnis caro nómini
  sancto eius<br />in sǽculum et in sǽculum sǽculi.
</div>
<div class="latin hijo hijo_227" ontouchend="cambialengua(this)">
  <span class="red">R/. </span>Prope est Dóminus ómnibus invocántibus eum.
</div>
<div class="latin hijo hijo_228" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 6</span>
  </p>
  <p class="PsalmAlleluiaVerse">
    Allelúia.<br />Ego sum via et véritas et vita, dicit Dóminus;<br />nemo
    venit ad Patrem nisi per me.<br />Allelúia.
  </p>
</div>
<div class="latin hijo hijo_229" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quid facitis quod non licet in sabbatis?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 1-5</span>
  </p>
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_231" ontouchend="cambialengua(this)">
  <p>
    Factum est in sábbato, cum transíret Iesus per sata, et vellébant discípuli
    eius spicas et manducábant confricántes mánibus.
  </p>
  <p>
    Quidam autem pharisæórum dixérunt: «Quid fácitis, quod non licet in
    sábbatis?».
  </p>
  <p>
    Et respóndens Iesus ad eos dixit: «Nec hoc legístis, quod fecit David, cum
    esurísset ipse et qui cum eo erant? Quómodo intrávit in domum Dei et panes
    propositiónis sumpsit et manducávit et dedit his, qui cum ipso erant, quos
    non licet manducáre nisi tantum sacerdótibus?».
  </p>
  <p>Et dicébat illis: «Dóminus est sábbati Fílius hóminis».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Laus tibi, Christe.
</div>
