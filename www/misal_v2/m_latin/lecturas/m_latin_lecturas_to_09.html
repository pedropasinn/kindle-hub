<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica IX</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    En propono in conspectu vestro benedictionem et maledictionem
  </p>
  <p class="Areadingfrom">
    <span>Léctio libri Deuteronómii</span><span class="alindcha">11, 18.26-28.32</span>
  </p>
  <p class="Incipit-oneline">
    Locútus est Móyses pópulo dicens: «Pónite hæc verba mea in córdibus et in
    ánimis vestris et ligáte ea pro signo in mánibus et inter óculos vestros
    collocáte quasi appénsum quid. En propóno in conspéctu vestro hódie
    benedictiónem et maledictiónem: benedictiónem, si obœdiéritis mandátis
    Dómini Dei vestri, quæ ego hódie præcípio vobis; maledictiónem, si non
    obœdiéritis mandátis Dómini Dei vestri, sed recesséritis de via, quam ego
    nunc osténdo vobis, et ambulavéritis post deos aliénos, quos ignorátis.
    Vidéte ergo ut impleátis ómnia præcépta atque iudícia, quæ ego hódie ponam
    in conspéctu vestro».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 30, 2-3ab. 3cd-4. 17 et 25 (: 3c)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Esto mihi, Dómine, in rupem præsídii.
</div>
<div class="latin hijo hijo_6" ontouchend="cambialengua(this)">
  In te, Dómine, sperávi, non confúndar in ætérnum; in iustítia tua líbera me.
  Inclína ad me aurem tuam, accélera, ut éruas me.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Esto mihi, Dómine, in rupem præsídii.
</div>
<div class="latin hijo hijo_8" ontouchend="cambialengua(this)">
  Esto mihi in rupem præsídii, et in domum munítam, ut salvum me fácias. Quóniam
  fortitúdo mea et refúgium meum es tu, et propter nomen tuum dedúces me et
  pasces me.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Esto mihi, Dómine, in rupem præsídii.
</div>
<div class="latin hijo hijo_10" ontouchend="cambialengua(this)">
  Illústra fáciem tuam super servum tuum, salvum me fac in misericórdia tua.
  Viríliter ágite, et confortétur cor vestrum, omnes qui sperátis in Dómino.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Esto mihi, Dómine, in rupem præsídii.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Homo iustificatur per fidem sine operibus legis</p>
  <p class="Areadingfrom">
    <span>Léctio Epístolæ beáti Pauli apóstoli ad Romános</span><span class="alindcha">3, 21-25.28</span>
  </p>
  <p class="Incipit-oneline">
    Fratres: Nunc sine lege iustítia Dei manifestáta est, testificáta a Lege et
    Prophétis, iustítia autem Dei per fidem Iesu Christi, in omnes, qui credunt.
    Non enim est distínctio: omnes enim peccavérunt et egent glória Dei,
    iustificáti gratis per grátiam ipsíus per redemptiónem, quæ est in Christo
    Iesu; quem propósuit Deus propitiatórium per fidem in sánguine ipsíus.
    Arbitrámur enim iustificári hóminem per fidem sine opéribus legis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 15, 5</span>
  </p>
  <p class="PsalmAlleluiaVerse">
    Allelúia.<br />Ego sum vitis, vos pálmites, dicit Dóminus; qui manet in me,
    et ego in eo, hic fert fructum multum.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Domus super petram et domus super arenam ædificata</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">7, 21-27</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p class="TheWordoftheLord4">In illo témpore: Dixit Iesus discípulis suis:</p>
  <p>
    «Non omnis, qui dicit mihi: “Dómine, Dómine”, intrábit in regnum cælórum,
    sed qui facit voluntátem Patris mei, qui in cælis est. Multi dicent mihi in
    illa die: “Dómine, Dómine, nonne in tuo nómine prophetávimus, et in tuo
    nómine dæmónia eiécimus, et in tuo nómine virtútes multas fécimus?”. Et tunc
    confitébor illis: Numquam novi vos; discédite a me, qui operámini
    iniquitátem.
  </p>
  <p>
    Omnis ergo, qui audit verba mea hæc et facit ea, assimilábitur viro
    sapiénti, qui ædificávit domum suam supra petram. Et descéndit plúvia, et
    venérunt flúmina, et flavérunt venti et irruérunt in domum illam, et non
    cécidit; fundáta enim erat supra petram.
  </p>
  <p>
    Et omnis, qui audit verba mea hæc et non facit ea, símilis erit viro stulto,
    qui ædificávit domum suam supra arénam. Et descéndit plúvia, et venérunt
    flúmina, et flavérunt venti et irruérunt in domum illam, et cécidit, et fuit
    ruína eius magna».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Memento quod et ipse servieris in Ægypto</p>
  <p class="Areadingfrom">
    <span>Léctio libri Deuteronómii</span><span class="alindcha">5, 12-15</span>
  </p>
  <p class="Incipit-oneline">
    Hæc dicit Dóminus: «Obsérva diem sábbati, ut sanctífices eum, sicut præcépit
    tibi Dóminus Deus tuus. Sex diébus operáberis et fácies ómnia ópera tua.
    Séptimus dies sábbatum est Dómino Deo tuo. Non fácies in eo quidquam óperis
    tu et fílius tuus et fília, servus et ancílla et bos et ásinus et omne
    iuméntum tuum et peregrínus tuus, qui est intra portas tuas, ut requiéscat
    servus tuus et ancílla tua sicut et tu. Meménto quod et ipse servíeris in
    Ægýpto, et edúxerit te inde Dóminus Deus tuus in manu forti et bráchio
    exténto: idcírco præcépit tibi, ut observáres diem sábbati».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 80, 3-4. 5-6ab. 6c-8a. 10-11ab (: 2a)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Exsultáte Deo, adiutóri nostro.
</div>
<div class="latin hijo hijo_23" ontouchend="cambialengua(this)">
  Súmite psalmum et date týmpanum, psaltérium iucúndum cum cíthara. Bucináte in
  neoménia tuba, in die plenæ lunæ, in sollemnitáte nostra.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Exsultáte Deo, adiutóri nostro.
</div>
<div class="latin hijo hijo_25" ontouchend="cambialengua(this)">
  Quia præcéptum in Israel est, et iudícium Deo Iacob. Testimónium in Ioseph
  pósuit illud, cum exíret de terra Ægýpti.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Exsultáte Deo, adiutóri nostro.
</div>
<div class="latin hijo hijo_27" ontouchend="cambialengua(this)">
  Sermónem quem non nóveram, audívi. Divérti ab onéribus dorsum eius, manus eius
  a cóphino recessérunt. In tribulatióne invocásti me et liberávi te.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Exsultáte Deo, adiutóri nostro.
</div>
<div class="latin hijo hijo_29" ontouchend="cambialengua(this)">
  Non erit in te deus aliénus neque adorábis deum extráneum. Ego enim sum
  Dóminus Deus tuus qui edúxi te de terra Ægýpti.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Exsultáte Deo, adiutóri nostro.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Vita Iesu manifestatur in in corporibus nostris</p>
  <p class="Areadingfrom">
    <span>Léctio Epístolæ secúndæ beáti Pauli apóstoli ad Corínthios</span><span class="alindcha">4, 6-11</span>
  </p>
  <p class="Incipit-oneline">
    Fratres: Deus, qui dixit: «De ténebris lux splendéscat», ipse illúxit in
    córdibus nostris ad illuminatiónem sciéntiæ claritátis Dei in fácie Iesu
    Christi. Habémus autem thesáurum istum in vasis fictílibus, ut sublímitas
    sit virtútis Dei et non ex nobis. In ómnibus tribulatiónem pátimur, sed non
    angustiámur; aporiámur, sed non destitúimur; persecutiónem pátimur, sed non
    derelínquimur; deícimur, sed non perímus; semper mortificatiónem Iesu in
    córpore circumferéntes, ut et vita Iesu in córpore nostro manifestétur.
    Semper enim nos, qui vívimus, in mortem trádimur propter Iesum, ut et vita
    Iesu manifestétur in carne nostra mortáli.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 17, 17b. a</span>
  </p>
  <p class="PsalmAlleluiaVerse">
    Allelúia.<br />Sermo tuus, Dómine, véritas est;<br />sanctífica nos in
    veritáte.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dóminus est Filius hominis etiam sabbati</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">2, 23 — 3, 6</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p class="TheWordoftheLord4">
    Factum est, cum Iesus sábbatis ambuláret per sata, discípuli eius cœpérunt
    prǽgredi velléntes spicas. Pharisǽi autem dicébant ei: «Ecce, quid fáciunt
    sábbatis, quod non licet?».
  </p>
  <p>
    Et ait illis: «Numquam legístis quid fécerit David, quando necessitátem
    hábuit et esúriit ipse et qui cum eo erant? Quómodo introívit in domum Dei
    sub Abíathar príncipe sacerdótum et panes propositiónis manducávit, quos non
    licet manducáre nisi sacerdótibus, et dedit étiam eis, qui cum eo erant?».
  </p>
  <p>
    Et dicébat eis: «Sábbatum propter hóminem factum est, et non homo propter
    sábbatum; ítaque dóminus est Fílius hóminis étiam sábbati».
  </p>
  <p>
    Introívit Iesus íterum in synagógam. Et erat ibi homo habens manum áridam;
    et observábant eum, si sábbatis curáret illum, ut accusárent eum.
  </p>
  <p>
    Et ait hómini habénti manum áridam: «Surge in médium». Et dicit eis: «Licet
    sábbatis bene fácere an male? Animam salvam fácere an pérdere?». At illi
    tacébant. Et circumspíciens eos cum ira, contristátus super cæcitáte cordis
    eórum, dicit hómini: «Exténde manum». Et exténdit, et restitúta est manus
    eius.
  </p>
  <p>
    Et exeúntes pharisǽi statim cum herodiánis consílium faciébant advérsus eum
    quómodo eum pérderent.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dóminus est Filius hominis etiam sabbati</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">2, 23-28</span>
  </p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_39" ontouchend="cambialengua(this)">
  <p class="TheWordoftheLord4">
    Factum est, cum Iesus sábbatis ambuláret per sata, discípuli eius cœpérunt
    prǽgredi velléntes spicas. Pharisǽi autem dicébant ei: «Ecce, quid fáciunt
    sábbatis, quod non licet? ».
  </p>
  <p>
    Et ait illis: «Numquam legístis quid fécerit David, quando necessitátem
    hábuit et esúriit ipse et qui cum eo erant? Quómodo introívit in domum Dei
    sub Abíathar príncipe sacerdótum et panes propositiónis manducávit, quos non
    licet manducáre nisi sacerdótibus, et dedit étiam eis, qui cum eo erant? ».
  </p>
  <p>
    Et dicébat eis: «Sábbatum propter hóminem factum est, et non homo propter
    sábbatum; ítaque dóminus est Fílius hóminis étiam sábbati ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_41" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Cum venerit alienigena, exaudies eum</p>
  <p class="Areadingfrom">
    Léctio libri primi Regum<span class="alindcha">8, 41-43</span>
  </p>
  <p>In diébus illis: Orávit Salomon in templo dicens:</p>
  <p>
    «Alienígena, qui non est de pópulo tuo Israel, cum vénerit de terra
    longínqua propter nomen tuum — ​audiétur enim nomen tuum magnum et manus tua
    fortis et bráchium tuum exténtum ubíque — ​cum vénerit ergo et oráverit in
    hoc loco, tu exáudies in cælo in loco habitatiónis tuæ et fácies ómnia, pro
    quibus invocáverit te alienígena, ut sciant univérsi pópuli terrárum nomen
    tuum et tímeant te, sicut pópulus tuus Israel, et probent quia nomen tuum
    invocátum est super domum hanc, quam ædificávi».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_43" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 116, 1. 2 (: Mc 16, 15)</span>
  </p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_45" ontouchend="cambialengua(this)">
  Laudáte Dóminum, omnes gentes,<br />collaudáte eum, omnes pópuli.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_47" ontouchend="cambialengua(this)">
  Quóniam confirmáta est super nos misericórdia eius,<br />et véritas Dómini
  manet in ætérnum.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Eúntes in mundum univérsum, prædicáte Evangélium.
</div>
<div class="latin hijo hijo_49" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Si adhuc hominibus placerem, Christi servus non essem</p>
  <p class="Areadingfrom">
    Léctio Epístolæ beáti Pauli apóstoli ad Gálatas<span class="alindcha">1, 1-2.6-10</span>
  </p>
  <p>
    Paulus apóstolus, non ab homínibus neque per hóminem, sed per Iesum Christum
    et Deum Patrem, qui suscitávit eum a mórtuis, et, qui mecum sunt, omnes
    fratres Ecclésiis Galátiæ:
  </p>
  <p>
    Miror quod tam cito transferímini ab eo, qui vos vocávit in grátia Christi,
    in áliud Evangélium; quod non est áliud, nisi sunt áliqui, qui vos
    contúrbant et volunt convértere Evangélium Christi.
  </p>
  <p>
    Sed licet nos aut ángelus de cælo evangelízet vobis prætérquam quod
    evangelizávimus vobis, anáthema sit! Sicut prædíximus, et nunc íterum dico:
    Si quis vobis evangelizáverit præter id, quod accepístis, anáthema sit!
  </p>
  <p>
    Modo enim homínibus suádeo aut Deo? Aut quæro homínibus placére? Si adhuc
    homínibus placérem, Christi servus non essem!
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_51" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 3, 16</span>
  </p>
  <p class="PsalmAlleluiaVerse">
    Allelúia.<br />Sic enim diléxit Deus mundum,<br />ut Fílium suum unigénitum
    daret;<br />omnis qui credit in eum habet vitam ætérnam.<br />Allelúia.
  </p>
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Nec in Israel tantam fidem inveni</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">7, 1-10</span>
  </p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_54" ontouchend="cambialengua(this)">
  <p>In illo témpore:</p>
  <p>
    Cum implésset Iesus ómnia verba sua in aures plebis, intrávit Caphárnaum.
    Centuriónis autem cuiúsdam servus male habens erat moritúrus, qui illi erat
    pretiósus. Et cum audísset de Iesu, misit ad eum senióres Iudæórum rogans
    eum, ut veníret et salváret servum eius.
  </p>
  <p>
    At illi cum veníssent ad Iesum, rogábant eum sollícite dicéntes: «Dignus
    est, ut hoc illi præstes: díligit enim gentem nostram et synagógam ipse
    ædificávit nobis». Iesus autem ibat cum illis.
  </p>
  <p>
    At cum iam non longe esset a domo, misit centúrio amícos dicens ei: «Dómine,
    noli vexári; non enim dignus sum, ut sub tectum meum intres, propter quod et
    meípsum non sum dignum arbitrátus, ut venírem ad te; sed dic verbo, et
    sanétur puer meus. Nam et ego homo sum sub potestáte constitútus, habens sub
    me mílites, et dico huic: «Vade», et vadit; et álii: «Veni», et venit; et
    servo meo: «Fac hoc», et facit».
  </p>
  <p>
    Quo audíto, Iesus mirátus est eum et convérsus sequéntibus se turbis dixit:
    «Dico vobis, nec in Israel tantam fidem invéni!».
  </p>
  <p>Et revérsi, qui missi fúerant, domum, invenérunt servum sanum.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_56" ontouchend="cambialengua(this)">
  <h2>Tempus «per annum»<br />Feria II hebd. IX</h2>
</div>
<div
  class="latin red hijo hijo_57"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_58" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Thobi in viis veritatis ambulabam</p>
  <p class="Areadingfrom">
    Incipit liber Thobis<span class="alindcha">1, 1. 3; 2. 1b-8</span>
  </p>
  <p>
    In Pentecóste, die festo nostro, qui est sanctus a Septimánis, factum est
    mihi prándium bonum, et discúbui, ut pránderem. Et appósita est mihi mensa,
    et vidi pulmentária complúra. Et dixi Thobíæ fílio meo: «Vade et, quemcúmque
    páuperem invéneris ex frátribus nostris, qui sunt captívi in Níneve, qui in
    mente habet Dóminum in toto corde suo, hunc adduc, et manducábit páriter
    mecum; ecce sustíneo te, fili, donec vénias».
  </p>
  <p>
    Et ábiit Thobías quǽrere áliquem páuperem ex frátribus nostris et revérsus
    dixit mihi: «Pater!».
  </p>
  <p>Et ego dixi illi: «Ecce ego, fili».</p>
  <p>
    Et respóndens ait: «Ecce unus ex natióne nostra occísus est et proiéctus est
    in foro et nunc ibídem láqueo suffocátus est».
  </p>
  <p>
    Et exsíliens relíqui prándium, ántequam ex illo gustárem, et sústuli eum de
    platéa in unam domum, donec sol cáderet, et illum sepelírem. Et revérsus
    lavi et manducávi panem meum cum luctu et rememorátus sum sermónis prophétæ
    Amos, quem locútus est in Bethel dicens: «Converténtur omnes dies festi
    vestri in luctum, et ómnia cántica vestra in lamentatiónem». Et lacrimátus
    sum.
  </p>
  <p>
    Et, postquam sol occídit, ábii et fódiens sepelívi illum. Et próximi mei
    deridébant me dicéntes: «Non timet adhuc hic homo; iam enim inquisítus est
    huius rei causa, ut occiderétur, et fugit et ecce íterum sépelit mórtuos».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_59" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2. 3-4. 5-6 (: 1a)</span>
  </p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_62" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_64" ontouchend="cambialengua(this)">
  Glória et divítiæ in domo eius,<br />et iustítia eius manet in sǽculum
  sǽculi.<br />Exórtum est in ténebris lumen rectis,<br />miséricors et
  miserátor et iustus.
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div class="latin hijo hijo_66" ontouchend="cambialengua(this)">
  Iucúndus homo qui miserétur et cómmodat,<br />dispónet res suas in iudício,<br />quia
  in ætérnum non commovébitur.<br />In memória ætérna erit iustus.
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Beátus vir qui timet Dóminum.
</div>
<div
  class="latin red hijo hijo_68"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_69" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Pretiosa nobis promissa donata sunt, ut per hæc efficiamini divinæ consortes
    naturæ
  </p>
  <p class="Areadingfrom">
    Léctio Epístolæ secúndæ beáti Petri apóstoli<span class="alindcha">1, 2-7</span>
  </p>
  <p>Caríssimi:</p>
  <p>
    Grátia vobis et pax multiplicétur in cognitióne Dei et Iesu Dómini nostri.
  </p>
  <p>
    Quómodo ómnia nobis divínæ virtútis suæ ad vitam et pietátem donátæ per
    cognitiónem eius, qui vocávit nos própria glória et virtúte, per quæ
    pretiósa et máxima nobis promíssa donáta sunt, ut per hæc efficiámini divínæ
    consórtes natúræ, fugiéntes eam, quæ in mundo est in concupiscéntia,
    corruptiónem; et propter hoc ipsum curam omnem subinferéntes ministráte in
    fide vestra virtútem, in virtúte autem sciéntiam, in sciéntia autem
    continéntiam, in continéntia autem patiéntiam, in patiéntia autem pietátem,
    in pietáte autem amórem fraternitátis, in amóre autem fraternitátis
    caritátem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_71" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 90, 1-2. 14-15ab. 15c-16 (: cf. 2b)</span>
  </p>
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Deus meus, sperábo in te.
</div>
<div class="latin hijo hijo_73" ontouchend="cambialengua(this)">
  Qui hábitat in protectióne Altíssimi,<br />sub umbra Omnipoténtis
  commorábitur.<br />Dicet Dómino: «Refúgium meum<br />et fortitúdo mea, Deus
  meus, sperábo in eum».
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Deus meus, sperábo in te.
</div>
<div class="latin hijo hijo_75" ontouchend="cambialengua(this)">
  Quóniam mihi adhǽsit, liberábo eum;<br />suscípiam eum, quóniam cognóvit nomen
  meum.<br />Clamábit ad me, et ego exáudiam eum;<br />cum ipso sum in
  tribulatióne.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Deus meus, sperábo in te.
</div>
<div class="latin hijo hijo_77" ontouchend="cambialengua(this)">
  Erípiam eum et glorificábo eum.<br />Longitúdine diérum replébo eum,<br />et
  osténdam illi salutáre meum.
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Deus meus, sperábo in te.
</div>
<div class="latin hijo hijo_79" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ap 1, 5</span>
  </p>
  <p class="PsalmAlleluiaVerse">
    Allelúia.<br />Iesu Christe, testis es fidélis, primogénitus mortuórum,<br />dilexísti
    nos, et lavásti peccáta nostra in sánguine tuo.<br />Allelúia.
  </p>
</div>
<div class="latin hijo hijo_80" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Apprehendentes filium dilectum occiderunt et eiecerunt extra vineam
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 1-12</span>
  </p>
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_82" ontouchend="cambialengua(this)">
  <p>In illo témpore:</p>
  <p>
    Cœpit Iesus summis sacerdótibus et scribis et senióribus in parábolis loqui:
  </p>
  <p>
    «Víneam pastinávit homo et circúmdedit sæpem et fodit lacum et ædificávit
    turrim et locávit eam agrícolis et péregre proféctus est.
  </p>
  <p>
    Et misit ad agrícolas in témpore servum, ut ab agrícolis accíperet de fructu
    víneæ; qui apprehénsum eum cæcidérunt et dimisérunt vácuum. Et íterum misit
    ad illos álium servum; et illum in cápite vulneravérunt et contuméliis
    affecérunt. Et álium misit, et illum occidérunt, et plures álios, quosdam
    cædéntes, álios vero occidéntes.
  </p>
  <p>
    Adhuc unum habébat, fílium diléctum. Misit illum ad eos novíssimum dicens:
    «Reverebúntur fílium meum». Colóni autem illi dixérunt ad ínvicem: «Hic est
    heres. Veníte, occidámus eum, et nostra erit heréditas». Et apprehendéntes
    eum occidérunt et eiecérunt extra víneam.
  </p>
  <p>
    Quid ergo fáciet dóminus víneæ? Véniet et perdet colónos et dabit víneam
    áliis.
  </p>
  <p>
    Nec Scriptúram hanc legístis: «Lápidem quem reprobavérunt ædificántes, hic
    factus est in caput ánguli; a Dómino factum est istud et est mirábile in
    óculis nostris»?».
  </p>
  <p>
    Et quærébant eum tenére et timuérunt turbam; cognovérunt enim quóniam ad eos
    parábolam hanc díxerit. Et relícto eo abiérunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_84" ontouchend="cambialengua(this)">
  <h2>Tempus «per annum»<br />Feria III hebd. IX</h2>
</div>
<div
  class="latin red hijo hijo_85"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_86" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Et eram inutilis meis oculis</p>
  <p class="Areadingfrom">
    Léctio libri Thobis<span class="alindcha">2, 9-14</span>
  </p>
  <p>
    Ego Thobi, in Pentecóste nocte, postquam mórtuum sepelívi, introívi in
    átrium meum et obdormívi circa paríetem átrii, et fácies mea nuda erat
    propter æstum. Et ignorábam quóniam pásseres in paríete super me erant,
    quorum stércora insedérunt in óculos meos cálida et induxérunt albúgines.
  </p>
  <p>
    Et ibam ad médicos, ut curárer, et, quanto inunxérunt me medicaméntis, tanto
    magis óculi mei excæcabántur máculis, donec perexcæcátus sum. Et eram
    inútilis meis óculis annis quáttuor, et omnes fratres mei dolébant pro me.
    Achicárus autem pascébat me annis duóbus, priúsquam iret in Elymáida.
  </p>
  <p>
    In illo témpore Anna uxor mea mercéde deserviébat opéribus mulíerum lanam
    fáciens. Et remittébat dóminis eórum, et dabant ei mercédem. Séptima autem
    die mensis Dystri detéxuit textúram et réddidit illam dóminis, et dedérunt
    ei mercédem totam et dedérunt ei pro textúra hædum de capris. Et cum
    introísset ad me hædus, cœpit clamáre. Et vocávi eam et dixi: «Unde est hic
    hædus? Ne forte furtívus sit, redde illum dóminis suis; nobis enim non licet
    manducáre quidquam furtívum». Et illa mihi dixit: «Múnere mihi datus est
    supra mercédem». Et ego non credébam ei, sed dicébam, ut restitúeret illum
    dóminis, et erubescébam coram illa huius rei causa. Et respóndens dixit
    mihi: «Et ubi sunt eleemósynæ tuæ? Ubi sunt iustítiæ tuæ? Ecce, ómnia tibi
    nota sunt».
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_88" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2. 7bc-8. 9 (: cf. 7c)</span>
  </p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Parátum cor iusti, sperans in Dómino.
</div>
<div class="latin hijo hijo_90" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Parátum cor iusti, sperans in Dómino.
</div>
<div class="latin hijo hijo_92" ontouchend="cambialengua(this)">
  Ab auditióne mala non timébit.<br />Parátum cor eius, sperans in Dómino,<br />confirmátum
  est cor eius, non timébit,<br />donec despíciat inimícos suos.
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Parátum cor iusti, sperans in Dómino.
</div>
<div class="latin hijo hijo_94" ontouchend="cambialengua(this)">
  Distríbuit, dedit paupéribus;<br />iustítia eius manet in sǽculum sǽculi,<br />cornu
  eius exaltábitur in glória.
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Parátum cor iusti, sperans in Dómino.
</div>
<div
  class="latin red hijo hijo_96"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_97" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Novos cælos et terram novam exspectamus</p>
  <p class="Areadingfrom">
    Léctio Epístolæ secúndæ beáti Petri apóstoli<span class="alindcha">3, 12-15a.17-18</span>
  </p>
  <p>Caríssimi:</p>
  <p>
    Exspectáte et properáte advéntum diéi Dei, propter quam cæli ardéntes
    solvéntur, et eleménta ignis ardóre tabéscent! Novos vero cælos et terram
    novam secúndum promíssum ipsíus exspectámus, in quibus iustítia hábitat.
  </p>
  <p>
    Propter quod, caríssimi, hæc exspectántes satágite immaculáti et invioláti
    ei inveníri in pace; et Dómini nostri longanimitátem, salútem arbitrámini,
    sicut et caríssimus frater noster Paulus secúndum datam sibi sapiéntiam
    scripsit vobis.
  </p>
  <p>
    Vos ígitur, dilécti, præsciéntes custodíte, ne iniquórum erróre simul
    abdúcti excidátis a própria firmitáte; créscite vero in grátia et in
    cognitióne Dómini nostri et Salvatóris Iesu Christi. Ipsi glória et nunc et
    in diem æternitátis. Amen.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_99" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 89, 2. 3-4. 10. 14 et 16 (: 1)</span>
  </p>
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_101" ontouchend="cambialengua(this)">
  Priúsquam montes nasceréntur aut gignerétur terra et orbis,<br />a sǽculo et
  usque in sǽculum tu es Deus.
</div>
<div class="latin hijo hijo_102" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_103" ontouchend="cambialengua(this)">
  Redúcis hóminem in púlverem;<br />et dixísti: «Revertímini, fílii hóminum».<br />Quóniam
  mille anni ante óculos tuos<br />tamquam dies hestérna quæ prætériit,<br />et
  custódia in nocte.
</div>
<div class="latin hijo hijo_104" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_105" ontouchend="cambialengua(this)">
  Dies annórum nostrórum sunt septuagínta anni,<br />aut in valéntibus octogínta
  anni,<br />et maior pars eórum labor et dolor,<br />quóniam cito tránseunt, et
  avolámus.
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_107" ontouchend="cambialengua(this)">
  Reple nos mane misericórdia tua,<br />et exsultábimus et delectábimur ómnibus
  diébus nostris.<br />Appáreat servis tuis opus tuum,<br />et decor tuus fíliis
  eórum.
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Dómine, refúgium factus es nobis, a generatióne
  in generatiónem.
</div>
<div class="latin hijo hijo_109" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Eph 1, 17-18</span>
  </p>
  <p class="PsalmAlleluiaVerse">
    Allelúia.<br />Pater Dómini nostri Iesu Christi illúminet óculos cordis
    nostri,<br />ut sciámus quæ sit spes vocatiónis nostræ.<br />Allelúia.
  </p>
</div>
<div class="latin hijo hijo_110" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quæ sunt Cǽsaris reddite Cǽsari, et quæ sunt Dei Deo</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 13-17</span>
  </p>
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_112" ontouchend="cambialengua(this)">
  <p>In illo témpore:</p>
  <p>
    Mittunt ad Iesum quosdam ex pharisǽis et herodiánis, ut eum cáperent in
    verbo. Qui veniéntes dicunt ei: «Magíster, scimus quia verax es et non curas
    quemquam; nec enim vides in fáciem hóminum, sed in veritáte viam Dei doces.
    Licet dare tribútum Cǽsari an non? Dábimus an non dábimus?».
  </p>
  <p>
    Qui sciens versútiam eórum ait illis: «Quid me tentátis? Afférte mihi
    denárium, ut vídeam». At illi attulérunt. Et ait illis: «Cuius est imágo hæc
    et inscríptio?».
  </p>
  <p>Illi autem dixérunt ei: «Cæsáris».</p>
  <p>
    Iesus autem dixit illis: «Quæ sunt Cǽsaris, réddite Cǽsari et, quæ sunt Dei,
    Deo». Et mirabántur super eo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_114" ontouchend="cambialengua(this)">
  <h2>Tempus «per annum»<br />Feria IV hebd. IX</h2>
</div>
<div
  class="latin red hijo hijo_115"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_116" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Exaudita est oratio amborum in conspectu claritatis Dei</p>
  <p class="Areadingfrom">
    Léctio libri Thobis<span class="alindcha">3, 1-11a. 16-17a</span>
  </p>
  <p>In diébus illis:</p>
  <p>Contristátus ánimo et suspírans plorávi et cœpi oráre cum gemítibus:</p>
  <p>
    «Iustus es, Dómine, et ómnia ópera tua iusta sunt, et omnes viæ tuæ
    misericórdia et véritas, et tu iúdicas sǽculum.
  </p>
  <p>
    Et nunc, Dómine, memor esto mei et réspice in me; ne vindíctam sumas de me
    pro peccátis meis et pro neglegéntiis meis et paréntum meórum, quibus
    peccavérunt ante te, quóniam non obœdívimus præcéptis tuis, et tradidísti
    nos in direptiónem et captivitátem et mortem et in parábolam et fábulam et
    impropérium in ómnibus natiónibus, in quas nos dispersísti. Et nunc multa
    sunt iudícia tua vera, quæ de me éxigas pro peccátis meis et paréntum
    meórum, quia non égimus secúndum præcépta tua et non ambulávimus sincériter
    coram te.
  </p>
  <p>
    Et nunc secúndum quod tibi placet fac mecum et prǽcipe récipi spíritum meum,
    ut dimíttar a fácie terræ et fiam terra, quia éxpedit mihi mori magis quam
    vívere, quóniam impropéria falsa audívi, et tristítia multa est in me.
    Praécipe, Dómine, ut dimíttar ab hac necessitáte, et dimítte me in locum
    ætérnum et noli avértere a me fáciem tuam, Dómine, quia éxpedit mihi mori
    magis quam vidére tantam necessitátem in vita mea, et ne impropéria áudiam».
  </p>
  <p>
    Eádem die cóntigit Saræ fíliæ Ráguel, qui erat Ecbatánis Médiæ, ut et ipsa
    audíret impropéria ab una ex ancíllis patris sui, quóniam trádita erat viris
    septem, et Asmodéus dæmónium nequíssimum occidébat eos, ántequam cum illa
    fíerent, sicut est sólitum muliéribus. Et dixit illi ancílla: «Tu es, quæ
    súffocas viros tuos! Ecce, iam trádita es viris septem, et némine eórum
    frúita es. Quid nos flagéllas causa virórum tuórum, quia mórtui sunt? Vade
    cum illis, nec ex te videámus fílium aut fíliam in perpétuum».
  </p>
  <p>
    In illa die contristáta est ánimo puélla et lacrimáta est et ascéndens in
    superiórem locum patris sui vóluit láqueo se suspéndere. Et cogitávit íterum
    et dixit: «Ne forte impróperent patri meo et dicant: «Unicam habuísti fíliam
    caríssimam, et hæc láqueo se suspéndit ex malis»; et dedúcam senéctam patris
    mei cum tristítia ad ínferos. Utílius mihi est non me láqueo suspéndere, sed
    deprecári Dóminum, ut móriar et iam impropéria non áudiam in vita mea».
    Eódem témpore, porréctis mánibus ad fenéstram, deprecáta est.
  </p>
  <p>
    In ipso témpore exaudíta est orátio ambórum in conspéctu claritátis Dei, et
    missus est Ráphael ángelus sanáre duos, Thobin desquamáre ab albugínibus
    oculórum eius, ut vidéret óculis lumen Dei, et Saram fíliam Ráguel dare
    Thobíæ fílio Thobis uxórem, et colligáre Asmodéum dæmónium nequíssimum,
    quóniam Thobíæ cóntigit possidére eam præ ómnibus, qui volébant accípere
    eam.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_118" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 24, 2-3. 4-5ab. 6 et 7bc. 8-9 (: 1b)</span>
  </p>
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_120" ontouchend="cambialengua(this)">
  Deus meus, in te confído: non erubéscam.<br />Neque exsúltent super me inimíci
  mei,<br />étenim univérsi qui sústinent te, non confundéntur.<br />Confundántur
  infidéliter agéntes propter vanitátem.
</div>
<div class="latin hijo hijo_121" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_122" ontouchend="cambialengua(this)">
  Vias tuas, Dómine, demónstra mihi,<br />et sémitas tuas édoce me.<br />Dírige
  me in veritáte tua et doce me,<br />quia tu es Deus salútis meæ.
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_124" ontouchend="cambialengua(this)">
  Reminíscere miseratiónum tuárum, Dómine,<br />et misericordiárum tuárum,
  quóniam a sǽculo sunt.<br />Secúndum misericórdiam tuam meménto mei tu,<br />propter
  bonitátem tuam, Dómine
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div class="latin hijo hijo_126" ontouchend="cambialengua(this)">
  Dulcis et rectus Dóminus,<br />propter hoc peccatóres viam docébit;<br />díriget
  mansuétos in iudício,<br />docébit mites vias suas.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Ad te, Dómine, levávi ánimam meam.
</div>
<div
  class="latin red hijo hijo_128"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_129" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Resuscites donationem Dei quæ est in te per impositionem manuum mearum
  </p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">1, 1-3. 6-12</span>
  </p>
  <p>
    Paulus, apóstolus Christi Iesu per voluntátem Dei secúndum promissiónem
    vitæ, quæ est in Christo Iesu, Timótheo caríssimo fílio: grátia,
    misericórdia, pax a Deo Patre et Christo Iesu Dómino nostro.
  </p>
  <p>
    Grátias ago Deo, cui sérvio a progenitóribus in consciéntia pura, quod sine
    intermissióne hábeo tui memóriam in oratiónibus meis nocte ac die.
  </p>
  <p>
    Propter quam causam admóneo te, ut resúscites donatiónem Dei, quæ est in te
    per impositiónem mánuum meárum; non enim dedit nobis Deus Spíritum timóris
    sed virtútis et dilectiónis et sobrietátis. Noli ítaque erubéscere
    testimónium Dómini nostri neque me vinctum eius, sed collabóra Evangélio
    secúndum virtútem Dei, qui nos salvos fecit et vocávit vocatióne sancta, non
    secúndum ópera nostra sed secúndum propósitum suum et grátiam, quæ data est
    nobis in Christo Iesu ante témpora sæculária; manifestáta autem nunc per
    illustratiónem salvatóris nostri Iesu Christi, qui destrúxit quidem mortem,
    illuminávit autem vitam et incorruptiónem per Evangélium, in quo pósitus sum
    ego prædicátor et apóstolus et doctor.
  </p>
  <p>
    Ob quam causam étiam hæc pátior, sed non confúndor; scio enim, cui crédidi,
    et certus sum quia potens est depósitum meum serváre in illum diem.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_131" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 122, 1-2a. 2bcd (: 1a)</span>
  </p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Ad te, Dómine, levávi óculos meos.
</div>
<div class="latin hijo hijo_133" ontouchend="cambialengua(this)">
  Ad te levávi óculos meos,<br />qui hábitas in cælis.<br />Ecce sicut óculi
  servórum<br />ad manus dominórum suórum.
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Ad te, Dómine, levávi óculos meos.
</div>
<div class="latin hijo hijo_135" ontouchend="cambialengua(this)">
  Sicut óculi ancíllæ ad manus dóminæ suæ,<br />ita óculi nostri ad Dóminum Deum
  nostrum,<br />donec misereátur nostri.
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Ad te, Dómine, levávi óculos meos.
</div>
<div class="latin hijo hijo_137" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 11, 25a. 26</span>
  </p>
  <p class="PsalmAlleluiaVerse">
    Allelúia.<br />Ego sum resurréctio et vita, dicit Dóminus;<br />qui credit
    in me non moriétur in ætérnum.<br />Allelúia.
  </p>
</div>
<div class="latin hijo hijo_138" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non est Deus mortuorum sed vivorum</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 18-27</span>
  </p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_140" ontouchend="cambialengua(this)">
  <p>In illo témpore:</p>
  <p>
    Véniunt ad Iesum sadducǽi, qui dicunt resurrectiónem non esse, et
    interrogábant eum dicéntes: «Magíster, Móyses nobis scripsit, ut si cuius
    frater mórtuus fúerit et relíquerit uxórem et fílium non relíquerit,
    accípiat frater eius uxórem et resúscitet semen fratri suo.
  </p>
  <p>
    Septem fratres erant: et primus accépit uxórem et móriens non relíquit
    semen; et secúndus accépit eam et mórtuus est, non relícto sémine; et
    tértius simíliter; et septem non reliquérunt semen. Novíssima ómnium
    defúncta est et múlier. In resurrectióne, cum resurréxerint, cuius de his
    erit uxor? Septem enim habuérunt eam uxórem».
  </p>
  <p>
    Ait illis Iesus: «Non ídeo errátis, quia non scitis Scriptúras neque
    virtútem Dei? Cum enim a mórtuis resurréxerint, neque nubent neque nubéntur,
    sed sunt sicut ángeli in cælis. De mórtuis autem quod resúrgant, non
    legístis in libro Móysis super rubum, quómodo díxerit illi Deus ínquiens:
    «Ego sum Deus Abraham et Deus Isaac et Deus Iacob»? Non est Deus mortuórum
    sed vivórum! Multum errátis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_142" ontouchend="cambialengua(this)">
  <h2>Tempus «per annum»<br />Feria V hebd. IX</h2>
</div>
<div
  class="latin red hijo hijo_143"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_144" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Præcipe, ut miserearis mei et illius, et consenescamus pariter sani
  </p>
  <p class="Areadingfrom">
    Léctio libri Thobis<span class="alindcha">6, 10-11; 7, 1. 9-17; 8, 4-9a</span>
  </p>
  <p>In diébus illis:</p>
  <p>
    Postquam intrávit in Médiam et iam appropinquábat ad Ecbatána, dixit Ráphael
    púero: «Thobía frater!». Et dixit ei: «Ecce ego». Et dixit illi: «In eis,
    quæ sunt Ráguel, hac nocte manére nos opórtet. Et homo est propínquus tuus
    et habet fíliam nómine Saram.
  </p>
  <p>
    Et cum venísset in Ecbatána, dixit illi: «Azaría frater, duc me ad Ráguel,
    fratrem nostrum, viam rectam». Et duxit eum ad domum Ráguel, et invenérunt
    illum sedéntem circa óstium átrii sui et salutavérunt illum prióres. Et ille
    dixit eis: «Bene valeátis, fratres, intráte salvi et sani». Et indúxit eos
    in domum suam. Et occídit aríetem ex óvibus et suscépit illos libénter.
  </p>
  <p>
    Et, postquam lavérunt et se purificavérunt et discubuérunt ad cenándum,
    dixit Thobías ad Ráphael: «Azaría frater, dic Ráguel, ut det mihi Saram
    sorórem meam».
  </p>
  <p>
    Et audívit Ráguel hunc sermónem et dixit púero: «Mandúca et bibe et suáviter
    tibi sit hac nocte. Non est enim homo, quem opórteat accípere Saram fíliam
    meam nisi tu, frater. Simíliter et mihi non licet eam dare álii viro nisi
    tibi, quia tu próximus mihi es. Verum autem tibi dicam, fili. Trádidi illam
    viris septem frátribus nostris, et omnes mórtui sunt nocte, cum intrábant ad
    eam. Et nunc, fili, mandúca et bibe, et Dóminus fáciet in vobis».
  </p>
  <p>
    Et dixit Thobías: «Hinc non edam neque bibam, donec, quæ sunt ad me,
    confírmes».
  </p>
  <p>
    Et Ráguel dixit ei: «Fácio; et ipsa datur tibi secúndum iudícium libri
    Móysis, et de cælo iudicátum est tibi illam dari. Duc sorórem tuam; ámodo tu
    illíus frater es, et hæc tua soror est. Datur tibi ex hodiérno et in
    ætérnum. Et Dóminus cæli bene dispónat vobis, fili, hac nocte et fáciat
    misericórdiam et pacem».
  </p>
  <p>
    Et accersívit Ráguel Saram fíliam suam, et accéssit ad illum. Et, apprehénsa
    manu illíus, trádidit eam illi et dixit: «Duc secúndum legem et iudícium,
    quod scriptum est in libro Móysis dari tibi uxórem. Habe et duc ad patrem
    tuum sanus. Et Deus cæli det vobis bonum iter et pacem». Et vocávit matrem
    eius et præcépit afférri chartam, ut fáceret conscriptiónem coniúgii et
    quemádmodum trádidit illam uxórem ei secúndum iudícium legis Móysis. Et
    áttulit mater illíus chartam, et ille scripsit et signávit. Et ex illa hora
    cœpérunt manducáre et bíbere.
  </p>
  <p>
    Et vocávit Ráguel Ednam uxórem suam et dixit illi: «Soror, prǽpara cubículum
    áliud et íntroduc eam illuc». Et ábiens stravit, sicut illi dixit, et
    introdúxit eam illuc et lacrimáta est causa illíus et extérsit lácrimas et
    dixit illi: «Forti ánimo esto, fília. Dóminus cæli det tibi gáudium pro
    taédio tuo. Forti ánimo esto!». Et éxiit.
  </p>
  <p>
    Et exiérunt et clausérunt óstium cubículi. Et exsurréxit Thobías de lecto et
    dixit ei: «Surge, soror! Orémus et deprecémur Dóminum nostrum, ut fáciat
    super nos misericórdiam et sanitátem».
  </p>
  <p>
    Et surréxit, et cœpérunt oráre et deprecári Dóminum, ut darétur illis
    sánitas. Et cœpérunt dícere: «Benedíctus es, Deus patrum nostrórum, et
    benedíctum nomen tuum in ómnia sǽcula sæculórum! Benedícant tibi cæli et
    omnis creatúra tua in ómnia sǽcula! Tu fecísti Adam et dedísti illi
    adiutórium firmum Evam, et ex ambóbus factum est semen hóminum. Et dixísti
    non esse bonum hóminem solum: «Faciámus ei adiutórium símile sibi». Et nunc
    non luxúriæ causa accípio hanc sorórem meam sed in veritáte. Praécipe, ut
    misereáris mei et illíus, et consenescámus páriter sani».
  </p>
  <p>Et dixérunt: «Amen, amen!». Et dormiérunt per noctem.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_146" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 127, 1-2. 3. 4-5 (: cf. 1a)</span>
  </p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_148" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_150" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div class="latin hijo hijo_152" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Beáti omnes qui timent Dóminum.
</div>
<div
  class="latin red hijo hijo_154"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Verbum Dei non est alligatum. Si commortui sumus, et convivemus
  </p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">2, 8-15</span>
  </p>
  <p>Caríssime:</p>
  <p>
    Memor esto Iesum Christum resuscitátum esse a mórtuis, ex sémine David,
    secúndum Evangélium meum, in quo labóro usque ad víncula quasi male óperans;
    sed verbum Dei non est alligátum! Ideo ómnia sustíneo propter eléctos, ut et
    ipsi salútem consequántur, quæ est in Christo Iesu cum glória ætérna.
  </p>
  <p>
    Fidélis sermo: Nam, si commórtui sumus, et convivémus; si sustinémus, et
    conregnábimus; si negábimus, et ille negábit nos; si non crédimus, ille
    fidélis manet, negáre enim seípsum non potest.
  </p>
  <p>
    Hæc cómmone testíficans coram Deo verbis non conténdere: in nihil útile est,
    nisi ad subversiónem audiéntium. Sollícite cura teípsum probábilem exhibére
    Deo, operárium inconfusíbilem, recte tractántem verbum veritátis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_157" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 24, 4-5ab. 8-9. 10 et 14 (: 4a)</span>
  </p>
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_159" ontouchend="cambialengua(this)">
  Vias tuas, Dómine, demónstra mihi,<br />et sémitas tuas édoce me.<br />Dírige
  me in veritáte tua et doce me,<br />quia tu es Deus salútis meæ.
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_161" ontouchend="cambialengua(this)">
  Dulcis et rectus Dóminus,<br />propter hoc peccatóres viam docébit;<br />díriget
  mansuétos in iudício,<br />docébit mites vias suas.
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_163" ontouchend="cambialengua(this)">
  Univérsæ viæ Dómini misericórdia et véritas<br />custodiéntibus testaméntum
  eius et testimónia eius.<br />Familiáriter aget Dóminus cum timéntibus eum,<br />ut
  testaméntum suum maniféstet illis.
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Vias tuas, Dómine, demónstra mihi.
</div>
<div class="latin hijo hijo_165" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. 2 Tim 1, 10</span>
  </p>
  <p class="PsalmAlleluiaVerse">
    Allelúia.<br />Salvátor noster Iesus Christus destrúxit mortem,<br />et
    illuminávit vitam per Evangélium.<br />Allelúia.
  </p>
</div>
<div class="latin hijo hijo_166" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Maius horum aliud mandatum non est</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 28b-34</span>
  </p>
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_168" ontouchend="cambialengua(this)">
  <p>In illo témpore:</p>
  <p>
    Accéssit unus de scribis ad Iesum et interrogávit eum: «Quod est primum
    ómnium mandátum?».
  </p>
  <p>
    Iesus respóndit: «Primum est: «Audi, Israel: Dóminus Deus noster Dóminus
    unus est, et díliges Dóminum Deum tuum ex toto corde tuo et ex tota ánima
    tua et ex tota mente tua et ex tota virtúte tua». Secúndum est illud:
    «Díliges próximum tuum tamquam teípsum». Maius horum áliud mandátum non
    est».
  </p>
  <p>
    Et ait illi scriba: «Bene, Magíster, in veritáte dixísti: «Unus est, et non
    est álius præter eum; et dilígere eum ex toto corde et ex toto intelléctu et
    ex tota fortitúdine» et: «Dilígere próximum tamquam seípsum» maius est
    ómnibus holocautomátibus et sacrifíciis».
  </p>
  <p>
    Et Iesus videns quod sapiénter respondísset, dixit illi: «Non es longe a
    regno Dei». Et nemo iam audébat eum interrogáre.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_170" ontouchend="cambialengua(this)">
  <h2>Tempus «per annum»<br />Feria VI hebd. IX</h2>
</div>
<div
  class="latin red hijo hijo_171"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_172" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Deus ipse flagellavit me, et ecce ego video filium meum</p>
  <p class="Areadingfrom">
    Léctio libri Thobis<span class="alindcha">11, 5-17</span>
  </p>
  <p>In diébus illis:</p>
  <p>
    Anna sedébat circumspíciens viam fílii sui. Et cognóvit illum veniéntem et
    dixit patri eius: «Ecce fílius tuus venit et homo, qui cum illo íerat».
  </p>
  <p>
    Et Ráphael dixit Thobíæ, ántequam appropinquáret patri: «Scio quia óculi
    eius aperiéntur. Aspérge fel piscis in óculis eius; et détrahet medicaméntum
    et decoriábit albúgines de óculis eius. Et respíciet pater tuus et vidébit
    lumen».
  </p>
  <p>
    Et occúrrit ei Anna et írruit collo fílii sui et dixit illi: «Fili, vídeo
    te; ámodo móriar!». Et lacrimáta est.
  </p>
  <p>
    Et surréxit Thobi et offendébat pédibus et egréssus est ad óstium átrii. Et
    occúrrit illi Thobías, et fel piscis in manu sua, et insufflávit in óculis
    illíus et apprehéndit illum et dixit: «Forti ánimo esto, pater!». Et iniécit
    medicaméntum super eum et impósuit. Et decoriávit duábus mánibus suis
    albúgines ab ángulis oculórum illíus.
  </p>
  <p>
    Et videns fílium suum írruit collo eius et lacrimátus est et dixit ei:
    «Vídeo te, fili, lumen oculórum meórum!». Et dixit: «Benedíctus Deus, et
    benedíctum nomen illíus magnum, et benedícti omnes sancti ángeli eius in
    ómnia sǽcula, quóniam ipse flagellávit me, et ecce ego vídeo Thobíam fílium
    meum!».
  </p>
  <p>
    Et introívit Thobi et Anna uxor eius in domum gaudéntes et benedicéntes Deum
    toto ore suo pro ómnibus, quæ sibi evénerant. Et indicávit patri suo
    Thobías, quóniam perfécta erat via illíus bene a Dómino Deo, et quia
    attúlerat pecúniam et quemádmodum accéperat Saram fíliam Ráguel uxórem, et
    quia ecce venit et ipsa in próximo est portæ Níneves. Et gavísi sunt Thobi
    et Anna et exiérunt in óbviam núrui suæ ad portam Níneves. Et vidéntes
    Thobin, qui erant in Níneve, veniéntem et ambulántem cum omni virtúte sua et
    a némine manu dedúctum mirabántur, et confitebátur Thobi et benedicébat
    magna voce Deum coram illis, quóniam misértus est illíus Deus et apéruit
    óculos eius.
  </p>
  <p>
    Et appropinquávit Thobi ad Saram uxórem Thobíæ fílii sui et benedíxit illi
    et dixit ei: «Intres sana, fília! Et benedíctus Deus tuus, qui addúxit te ad
    nos, fília! Et benedíctus pater tuus et benedíctus Thobías fílius meus et
    benedícta tu, fília! Intra in domum tuam sana in benedictióne et gáudio;
    intra, fília!».
  </p>
  <p>In illo die factum est gáudium ómnibus Iudǽis, qui erant in Níneve.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_173" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_174" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 145, 1-2. 6c-7. 8-9a. 9bc-10 (: 1)</span>
  </p>
</div>
<div class="latin hijo hijo_175" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_176" ontouchend="cambialengua(this)">
  Lauda, ánima mea, Dóminum;<br />laudábo Dóminum in vita mea,<br />psallam Deo
  meo, quámdiu fúero
</div>
<div class="latin hijo hijo_177" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_178" ontouchend="cambialengua(this)">
  Qui custódit veritátem in sǽculum,<br />facit iudícium oppréssis,<br />dat
  escam esuriéntibus.<br />Dóminus solvit compedítos.
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_180" ontouchend="cambialengua(this)">
  Dóminus illúminat cæcos,<br />Dóminus érigit depréssos,<br />Dóminus díligit
  iustos,<br />Dóminus custódit ádvenas.
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div class="latin hijo hijo_182" ontouchend="cambialengua(this)">
  Pupíllum et víduam susténtat,<br />et viam peccatórum dispérdit.<br />Regnábit
  Dóminus in sǽcula,<br />Deus tuus, Sion,<br />in generatiónem et generatiónem.
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Lauda, ánima mea, Dóminum!
</div>
<div
  class="latin red hijo hijo_184"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_185" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Qui volunt pie vivere in Christo persecutionem patientur
  </p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">3, 10-17</span>
  </p>
  <p>Caríssime:</p>
  <p>
    Assecútus es meam doctrínam, institutiónem, propósitum, fidem,
    longanimitátem, dilectiónem, patiéntiam, persecutiónes, passiónes, quália
    mihi facta sunt Antiochíæ, Icónii, Lystris, quales persecutiónes sustínui;
    et ex ómnibus me erípuit Dóminus. Et omnes, qui volunt pie vívere in Christo
    Iesu, persecutiónem patiéntur; mali autem hómines et seductóres profícient
    in peius, in errórem mitténtes et errántes.
  </p>
  <p>
    Tu vero pérmane in his, quæ didicísti et crédita sunt tibi, sciens a quibus
    didíceris, et quia ab infántia Sacras Lítteras nosti, quæ te possunt
    instrúere ad salútem per fidem, quæ est in Christo Iesu. Omnis Scriptúra
    divínitus inspiráta est et útilis ad docéndum, ad arguéndum, ad corrigéndum,
    ad erudiéndum in iustítia, ut perféctus sit homo Dei, ad omne opus bonum
    instrúctus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_187" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 157. 160. 161. 165. 166. 168 (: 165a)</span>
  </p>
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_189" ontouchend="cambialengua(this)">
  Multi, qui persequúntur me et tríbulant me;<br />a testimóniis tuis non
  declinávi.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_191" ontouchend="cambialengua(this)">
  Princípium verbórum tuórum véritas,<br />in ætérnum ómnia iudícia iustítiæ
  tuæ.
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_193" ontouchend="cambialengua(this)">
  Príncipes persecúti sunt me gratis,<br />et a verbis tuis formidávit cor meum.
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_195" ontouchend="cambialengua(this)">
  Pax multa diligéntibus legem tuam,<br />et non est illis scándalum.
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_197" ontouchend="cambialengua(this)">
  Exspectábam salutáre tuum, Dómine,<br />et præcépta tua feci.
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_199" ontouchend="cambialengua(this)">
  Servávi mandáta tua et testimónia tua,<br />quia omnes viæ meæ in conspéctu
  tuo.
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Pax multa diligéntibus legem tuam, Dómine.
</div>
<div class="latin hijo hijo_201" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 23</span>
  </p>
  <p class="PsalmAlleluiaVerse">
    Allelúia.<br />Si quis díligit me, sermónem meum servábit, dicit Dóminus,<br />et
    Pater meus díliget eum, et ad eum veniémus.<br />Allelúia.
  </p>
</div>
<div class="latin hijo hijo_202" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quomodo dicunt Christum filium esse David?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 35-37</span>
  </p>
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_204" ontouchend="cambialengua(this)">
  <p>In illo témpore:</p>
  <p>
    Respóndens Iesus dicébat docens in templo: «Quómodo dicunt scribæ Christum
    fílium esse David? Ipse David dixit in Spíritu Sancto:
  </p>
  <p>
    «Dixit Dóminus Dómino meo: Sede a dextris meis, donec ponam inimícos tuos
    sub pédibus tuis».
  </p>
  <p>
    Ipse David dicit eum Dóminum, et unde est fílius eius?». Et multa turba eum
    libénter audiébat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_205" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_206" ontouchend="cambialengua(this)">
  <h2>Tempus «per annum»<br />Sabbato hebd. IX</h2>
</div>
<div
  class="latin red hijo hijo_207"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_208" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Et nunc benedicite Dominum; ecce ego ascendo ad Deum</p>
  <p class="Areadingfrom">
    Léctio libri Thobis<span class="alindcha">12, 1. 5-15. 20</span>
  </p>
  <p>In diébus illis:</p>
  <p>
    Vocávit Thobi fílium suum Thobíam et dixit illi: «Hómini illi, qui tecum
    ivit, reddámus honórem et adiciámus ad mercédem suam». Et vocávit illum et
    dixit: «Accipe dimídium ómnium horum, quæ tecum attulísti, in mercédem tuam
    et vade sanus».
  </p>
  <p>Tunc Ráphael vocávit ambos abscóndite et dixit illis:</p>
  <p>
    «Deum benedícite et illi confitémini coram ómnibus vivéntibus, quæ fecit
    nobíscum bona, ut benedicátis et decantétis nómini eius; sermónes Dei
    honorífice osténdite et ne cunctémini confitéri illi. Sacraméntum regis
    bonum est abscóndere, ópera autem Dei reveláre et confitéri honoríficum est.
  </p>
  <p>
    Bonum fácite, et malum non invéniet vos. Bona est orátio cum ieiúnio, et
    eleemósyna cum iustítia. Mélius est módicum cum iustítia quam plúrimum cum
    iniquitáte. Bonum est fácere eleemósynam magis quam thesáuros auri cóndere.
    Eleemósyna a morte líberat et ipsa purgat omne peccátum. Qui fáciunt
    eleemósynam, saturabúntur vita; qui fáciunt peccátum et iniquitátem, hostes
    sunt ánimæ suæ.
  </p>
  <p>
    Omnem veritátem vobis manifestábo et non abscóndam a vobis ullum sermónem.
    Iam demonstrávi vobis et dixi: Sacraméntum regis bonum est abscóndere, ópera
    autem Dei reveláre honoríficum est. Et nunc, quando orábas tu et Sara, ego
    óbtuli memóriam oratiónis vestræ in conspéctu claritátis Dómini; et, cum
    sepeliébas mórtuos, simíliter. Et quia non es cunctátus exsúrgere et
    relínquere prándium tuum et abísti et sepelísti mórtuum, tunc missus sum ad
    te tentáre te. Et íterum me misit Deus curáre te et Saram nurum tuam.
  </p>
  <p>
    Ego sum Ráphael, unus ex septem ángelis sanctis, qui assístimus et
    ingrédimur ante claritátem Dómini.
  </p>
  <p>
    Et nunc benedícite Dóminum super terra et confitémini Deo. Ecce ego ascéndo
    ad eum, qui me misit. Scríbite ómnia hæc, quæ contigérunt vobis». Et
    ascéndit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_209" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_210" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Tob 13, 2cdef. 6fghi. 6klmn (: 2a)</span>
  </p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Benedíctus Deus vivens in ævum.
</div>
<div class="latin hijo hijo_212" ontouchend="cambialengua(this)">
  Quia ipse flagéllat et miserétur,<br />dedúcit usque ad ínferos deórsum<br />et
  redúcit a perditióne maiestáte sua,<br />et non est qui effúgiat manum eius
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Benedíctus Deus vivens in ævum.
</div>
<div class="latin hijo hijo_214" ontouchend="cambialengua(this)">
  Et nunc aspícite, quæ fecit vobíscum,<br />et confitémini illi in toto ore
  vestro.<br />Benedícite Dóminum iustítiæ<br />et exaltáte regem sæculórum.
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Benedíctus Deus vivens in ævum.
</div>
<div class="latin hijo hijo_216" ontouchend="cambialengua(this)">
  Ego in terra captivitátis meæ confíteor illi<br />et osténdo virtútem et
  maiestátem eius genti peccatórum.
</div>
<div class="latin hijo hijo_217" ontouchend="cambialengua(this)">
  <span class="red">R/. </span>Benedíctus Deus vivens in ævum.
</div>
<div class="latin hijo hijo_218" ontouchend="cambialengua(this)">
  Convertimini, peccatóres, et fácite iustítiam coram illo.<br />Quis scit, si
  velit vos et fáciat vobis misericórdiam?
</div>
<div class="latin hijo hijo_219" ontouchend="cambialengua(this)">
  <span class="red">R/. </span>Benedíctus Deus vivens in ævum.
</div>
<div
  class="latin red hijo hijo_220"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_221" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Opus fac Evangelistæ. Ego iam delibor, et reddet mihi Dóminus iustitiæ
    coronam
  </p>
  <p class="Areadingfrom">
    Léctio Epístolæ secúndæ beáti Pauli apóstoli ad Timótheum<span
      class="alindcha">4, 1-8</span>
  </p>
  <p>Caríssime:</p>
  <p>
    Testíficor coram Deo et Christo Iesu, qui iudicatúrus est vivos ac mórtuos,
    per advéntum ipsíus et regnum eius: prǽdica verbum, insta opportúne,
    importúne, árgue, íncrepa, óbsecra in omni longanimitáte et doctrína. Erit
    enim tempus, cum sanam doctrínam non sustinébunt, sed ad sua desidéria
    coacervábunt sibi magístros pruriéntes áuribus, et a veritáte quidem audítum
    avértent, ad fábulas autem converténtur. Tu vero vígila in ómnibus, labóra,
    opus fac evangelístæ, ministérium tuum imple.
  </p>
  <p>
    Ego enim iam delíbor, et tempus meæ resolutiónis instat. Bonum certámen
    certávi, cursum consummávi, fidem servávi; in réliquo repósita est mihi
    iustítiæ coróna, quam reddet mihi Dóminus in illa die, iustus iudex, non
    solum autem mihi sed et ómnibus, qui díligunt advéntum eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_223" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 70, 8-9. 14-15ab. 16-17. 22 (: cf. 15ab)</span>
  </p>
</div>
<div class="latin hijo hijo_224" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_225" ontouchend="cambialengua(this)">
  Repleátur os meum laude tua,<br />tota die magnitúdine tua.<br />Ne proícias
  me in témpore senectútis;<br />cum defécerit virtus mea, ne derelínquas me.
</div>
<div class="latin hijo hijo_226" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_227" ontouchend="cambialengua(this)">
  Ego autem semper sperábo,<br />et adíciam super omnem laudem tuam.<br />Os
  meum annuntiábit iustítiam tuam,<br />tota die salutáre tuum.
</div>
<div class="latin hijo hijo_228" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_229" ontouchend="cambialengua(this)">
  Véniam ad poténtias Dómini:<br />Dómine, memorábor iustítiæ tuæ solíus.<br />Deus,
  docuísti me a iuventúte mea;<br />et usque nunc annuntiábo mirabília tua.
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_231" ontouchend="cambialengua(this)">
  Nam et ego confitébor tibi,<br />in psaltério veritátem tuam, Deus meus;<br />psallam
  tibi in cíthara, sanctus Israel.
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Os meum annuntiábit salutáre tuum, Dómine.
</div>
<div class="latin hijo hijo_233" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 5, 3</span>
  </p>
  <p class="PsalmAlleluiaVerse">
    Allelúia.<br />Beáti páuperes spíritu,<br />quóniam ipsórum est regnum
    cælórum.<br />Allelúia.
  </p>
</div>
<div class="latin hijo hijo_234" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vidua hæc pauper plus omnibus misit</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">12, 38-44</span>
  </p>
</div>
<div class="latin hijo hijo_235" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_236" ontouchend="cambialengua(this)">
  <p>In illo témpore:</p>
  <p>
    Dicébat Iesus turbis in doctrína sua: «Cavéte a scribis, qui volunt in
    stolis ambuláre et salutári in foro et in primis cáthedris sedére in
    synagógis et primos discúbitus in cenis; qui dévorant domos viduárum et
    osténtant prolíxas oratiónes. Hi accípient ámplius iudícium».
  </p>
  <p>
    Et sedens contra gazophylácium aspiciébat quómodo turba iactáret æs in
    gazophylácium; et multi dívites iactábant multa. Et cum venísset una vídua
    pauper, misit duo minúta, quod est quadrans.
  </p>
  <p>
    Et cónvocans discípulos suos ait illis: «Amen dico vobis: Vídua hæc pauper
    plus ómnibus misit, qui misérunt in gazophylácium: Omnes enim ex eo, quod
    abundábat illis, misérunt; hæc vero de penúria sua ómnia, quæ hábuit, misit,
    totum victum suum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_237" ontouchend="cambialengua(this)">
  <span class="red">R/. </span>Laus tibi, Christe.
</div>
