<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica II</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Dabo te in lucem gentium, ut sit salus mea</p>
  <p class="Areadingfrom">
    Léctio libri Isaíæ prophétæ<span class="alindcha">49, 3. 5-6</span>
  </p>
  <p align="left">
    Dixit mihi Dóminus: «Servus meus es tu, Israel, in quo gloriábor».
  </p>
  <p>
    Et nunc dicit Dóminus, qui formávit me ex útero servum sibi, ut redúcerem
    Iacob ad eum, et Israel ei congregarétur; et glorificátus sum in óculis
    Dómini, et Deus meus factus est fortitúdo mea. Et dixit: «Parum est ut sis
    mihi servus ad suscitándas tribus Iacob et relíquias Israel reducéndas: dabo
    te in lucem géntium, ut sit salus mea usque ad extrémum terræ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 2 et 4ab. 7-8a. 8b-9. 10 (: cf. 8a et 9a)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_6" ontouchend="cambialengua(this)">
  Exspéctans exspectávi Dóminum,<br />et inténdit mihi.<br />Et immísit in os
  meum cánticum novum,<br />carmen Deo nostro.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_8" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_10" ontouchend="cambialengua(this)">
  «In volúmine libri scriptum est de me<br />fácere voluntátem tuam.<br />Deus
  meus, vólui,<br />et lex tua in præcórdiis meis».
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_12" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Gratia vobis et pax a Deo Patre nostro et Domino Iesu</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">1, 1-3</span>
  </p>
  <p align="left">
    Paulus, vocátus apóstolus Christi Iesu per voluntátem Dei, et Sósthenes
    frater Ecclésiæ Dei, quæ est Corínthi, sanctificátis in Christo Iesu,
    vocátis sanctis cum ómnibus, qui ínvocant nomen Dómini nostri Iesu Christi
    in omni loco ipsórum et nostro: Grátia vobis et pax a Deo Patre nostro et
    Dómino Iesu Christo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 1, 14a. 12a</span>
  </p>
  <p class="PsalmAlleluiaVerse">
    Allelúia.<br />Verbum caro factum est, et habitávit in nobis.<br />Quotquot
    recepérunt eum, dedit eis potestátem fílios Dei fíeri.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Ecce agnus Dei, qui tollit peccatum mundi</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">1, 29-34</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p align="left">In illo témpore:</p>
  <p>
    Videt Ioánnes Iesum veniéntem ad se et ait: «Ecce agnus Dei, qui tollit
    peccátum mundi. Hic est, de quo dixi: Post me venit vir, qui ante me factus
    est, quia prior me erat. Et ego nesciébam eum, sed ut manifestétur Israel,
    proptérea veni ego in aqua baptízans».
  </p>
  <p>
    Et testimónium perhíbuit Ioánnes dicens: «Vidi Spíritum descendéntem quasi
    colúmbam de cælo, et mansit super eum; et ego nesciébam eum, sed, qui misit
    me baptizáre in aqua, ille mihi dixit: «Super quem víderis Spíritum
    descendéntem et manéntem super eum, hic est qui baptízat in Spíritu Sancto».
    Et ego vidi et testimónium perhíbui quia hic est Fílius Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Loquere, Domine, quia audit servus tuus</p>
  <p class="Areadingfrom">
    Léctio libri primi Samuélis<span class="alindcha">3, 3b-10. 19</span>
  </p>
  <p align="left">In diébus illis:</p>
  <p>
    Dormiébat Sámuel in templo Dómini, ubi erat arca Dei. Et vocávit Dóminus
    Sámuel, qui respóndens ait: «Ecce ego». Et cucúrrit ad Heli et dixit: «Ecce
    ego; vocásti enim me». Qui dixit: «Non vocávi. Revértere; dormi!». Et ábiit
    et dormívit.
  </p>
  <p>
    Et Dóminus rursum vocávit Sámuel. Consurgénsque Sámuel ábiit ad Heli et
    dixit: «Ecce ego, quia vocásti me». Qui respóndit: «Non vocávi te, fili mi.
    Revértere et dormi!». Porro Sámuel necdum sciébat Dóminum, neque revelátus
    fúerat ei sermo Dómini.
  </p>
  <p>
    Et Dóminus rursum vocávit Sámuel tértio, qui consúrgens ábiit ad Heli et
    ait: «Ecce ego, quia vocásti me». Intelléxit ígitur Heli quia Dóminus
    vocáret púerum, et ait ad Sámuel: «Vade et dormi; et, si deínceps vocáverit
    te, dices: «Lóquere, Dómine, quia audit servus tuus»». Abiit ergo Sámuel et
    dormívit in loco suo.
  </p>
  <p>
    Et venit Dóminus et stetit et vocávit, sicut vocáverat prius: «Sámuel,
    Sámuel». Et ait Sámuel: «Lóquere, quia audit servus tuus».
  </p>
  <p>
    Crevit autem Sámuel, et Dóminus erat cum eo, et non cécidit ex ómnibus
    verbis eius in terram.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 2 et 4ab. 7-8a. 8b-9. 10 (: cf. 8a et 9a)</span>
  </p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_25" ontouchend="cambialengua(this)">
  Exspéctans exspectávi Dóminum,<br />et inténdit mihi.<br />Et immísit in os
  meum cánticum novum,<br />carmen Deo nostro.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_27" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_29" ontouchend="cambialengua(this)">
  «In volúmine libri scriptum est de me<br />fácere voluntátem tuam.<br />Deus
  meus, vólui,<br />et lex tua in præcórdiis meis».
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_31" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_33" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Corpora vestra membra Christi sunt</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">6, 13c-15a. 17-20</span>
  </p>
  <p align="left">Fratres:</p>
  <p>
    Corpus non fornicatióni sed Dómino, et Dóminus córpori; Deus vero et Dóminum
    suscitávit et nos suscitábit per virtútem suam.
  </p>
  <p>
    Nescítis quóniam córpora vestra membra Christi sunt? Qui autem adhǽret
    Dómino, unus Spíritus est.
  </p>
  <p>
    Fúgite fornicatiónem! Omne peccátum, quodcúmque fécerit homo, extra corpus
    est; qui autem fornicátur, in corpus suum peccat.
  </p>
  <p>
    An nescítis quóniam corpus vestrum templum est Spíritus Sancti, qui in vobis
    est, quem habétis a Deo, et non estis vestri? Empti enim estis prétio!
    Glorificáte ergo Deum in córpore vestro.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_35" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 1, 41. 17b</span>
  </p>
  <p class="PsalmAlleluiaVerse">
    Allelúia.<br />Invénimus Messíam, qui est Christus;<br />grátia et véritas
    per eum facta est.<br />Allelúia.
  </p>
</div>
<div class="latin hijo hijo_36" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Viderunt ubi maneret et apud eum manserunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">1, 35-42</span>
  </p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_38" ontouchend="cambialengua(this)">
  <p align="left">In illo témpore:</p>
  <p>
    Stabat Ioánnes et ex discípulis eius duo, et respíciens Iesum ambulántem
    dicit: «Ecce agnus Dei». Et audiérunt eum duo discípuli loquéntem et secúti
    sunt Iesum.
  </p>
  <p>
    Convérsus autem Iesus et videns eos sequéntes se dicit eis: «Quid
    quǽritis?».
  </p>
  <p>
    Qui dixérunt ei: «Rabbi — ​quod dícitur interpretátum Magíster — ​ubi
    manes?».
  </p>
  <p>
    Dicit eis: «Veníte et vidébitis». Venérunt ergo et vidérunt, ubi manéret, et
    apud eum mansérunt die illo; hora erat quasi décima.
  </p>
  <p>
    Erat Andréas, frater Simónis Petri, unus ex duóbus, qui audíerant ab Ioánne
    et secúti fúerant eum. Invénit hic primum fratrem suum Simónem et dicit ei:
    «Invénimus Messíam» — ​quod est interpretátum Christus — ​; addúxit eum ad
    Iesum.
  </p>
  <p>
    Intúitus eum Iesus dixit: «Tu es Simon fílius Ioánnis; tu vocáberis Cephas»
    — ​quod interpretátur Petrus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Gaudet sponsus super sponsam</p>
  <p class="Areadingfrom">
    Léctio libri Isaíæ prophétæ<span class="alindcha">62, 1-5</span>
  </p>
  <p align="left">
    Propter Sion non tacébo et propter Ierúsalem non quiéscam, donec egrediátur
    ut splendor iustítia eius, et salus eius ut lampas accendátur.
  </p>
  <p>
    Et vidébunt gentes iustítiam tuam, et cuncti reges glóriam tuam; et
    vocáberis nómine novo, quod os Dómini nominábit. Et eris coróna glóriæ in
    manu Dómini, et diadéma regni in manu Dei tui.
  </p>
  <p>
    Non vocáberis ultra Derelícta, et terra tua non vocábitur ámplius Desoláta;
    sed vocáberis Beneplácitum meum in ea, et terra tua Nupta, quia complácuit
    Dómino in te, et terra tua erit nupta. Nam ut iúvenis uxórem ducit vírginem,
    ita ducent te fílii tui; ut gaudet sponsus super sponsam, ita gaudébit super
    te Deus tuus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_42" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1-2a. 2b-3. 7-8a. 9-10ac (: 3)</span>
  </p>
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Annuntiáte in ómnibus pópulis mirabília Dómini.
</div>
<div class="latin hijo hijo_44" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Cantáte
  Dómino, benedícite nómini eius.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Annuntiáte in ómnibus pópulis mirabília Dómini.
</div>
<div class="latin hijo hijo_46" ontouchend="cambialengua(this)">
  Annuntiáte de die in diem salutáre eius.<br />Annuntiáte inter gentes glóriam
  eius,<br />in ómnibus pópulis mirabília eius.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Annuntiáte in ómnibus pópulis mirabília Dómini.
</div>
<div class="latin hijo hijo_48" ontouchend="cambialengua(this)">
  Afférte Dómino, famíliæ populórum,<br />afférte Dómino glóriam et
  poténtiam,<br />afférte Dómino glóriam nóminis eius.
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Annuntiáte in ómnibus pópulis mirabília Dómini.
</div>
<div class="latin hijo hijo_50" ontouchend="cambialengua(this)">
  Adoráte Dóminum in splendóre sancto.<br />Contremíscite a fácie eius, univérsa
  terra,<br />dícite in géntibus: «Dóminus regnávit».<br />Iudicábit pópulos in
  æquitáte.
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Annuntiáte in ómnibus pópulis mirabília Dómini.
</div>
<div class="latin hijo hijo_52" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Unus et idem Spiritus dividens singulis prout vult</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">12, 4-11</span>
  </p>
  <p align="left">Fratres:</p>
  <p>
    Divisiónes gratiárum sunt, idem autem Spíritus; et divisiónes ministratiónum
    sunt, idem autem Dóminus; et divisiónes operatiónum sunt, idem vero Deus,
    qui operátur ómnia in ómnibus.
  </p>
  <p>
    Unicuíque autem datur manifestátio Spíritus ad utilitátem. Alii quidem per
    Spíritum datur sermo sapiéntiæ, álii autem sermo sciéntiæ secúndum eúndem
    Spíritum, álteri fides in eódem Spíritu, álii donatiónes sanitátum in uno
    Spíritu, álii operatiónes virtútum, álii prophetátio, álii discrétio
    spirítuum, álii génera linguárum, álii interpretátio linguárum; hæc autem
    ómnia operátur unus et idem Spíritus, dívidens síngulis prout vult.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_53" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_54" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. 2 Th 2, 14</span>
  </p>
  <p class="PsalmAlleluiaVerse">
    Allelúia.<br />Deus vocávit nos per Evangélium,<br />in acquisitionem glóriæ
    Dómini nostri Iesu Christi.<br />Allelúia.
  </p>
</div>
<div class="latin hijo hijo_55" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Hoc fecit initium signorum Iesus in Cana Galilææ</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">2, 1-12</span>
  </p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_57" ontouchend="cambialengua(this)">
  <p align="left">In illo témpore:</p>
  <p>
    Núptiæ factæ sunt in Cana Galilǽæ, et erat mater Iesu ibi; vocátus est autem
    et Iesus et discípuli eius ad núptias.
  </p>
  <p>Et deficiénte vino, dicit mater Iesu ad eum: «Vinum non habent».</p>
  <p>Et dicit ei Iesus: «Quid mihi et tibi, múlier? Nondum venit hora mea».</p>
  <p>Dicit mater eius minístris: «Quodcúmque díxerit vobis, fácite».</p>
  <p>
    Erant autem ibi lapídeæ hýdriæ sex pósitæ secúndum purificatiónem Iudæórum,
    capiéntes síngulæ metrétas binas vel ternas.
  </p>
  <p>
    Dicit eis Iesus: «Impléte hýdrias aqua». Et implevérunt eas usque ad summum.
    Et dicit eis: «Hauríte nunc et ferte architriclíno». Illi autem tulérunt.
  </p>
  <p>
    Ut autem gustávit architriclínus aquam vinum factam et non sciébat unde
    esset, minístri autem sciébant, qui hauríerant aquam, vocat sponsum
    architriclínus et dicit ei: «Omnis homo primum bonum vinum ponit et, cum
    inebriáti fúerint, id quod detérius est; tu servásti bonum vinum usque
    adhuc».
  </p>
  <p>
    Hoc fecit inítium signórum Iesus in Cana Galilǽæ et manifestávit glóriam
    suam, et credidérunt in eum discípuli eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_58" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_59" ontouchend="cambialengua(this)">
  <h2>Tempus «per annum»<br />Feria II hebd. II</h2>
</div>
<div
  class="latin red hijo hijo_60"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Cum esset Filius, didicit ex his, quæ passus est, obœdientiam
  </p>
  <p class="Areadingfrom">
    Léctio Epístolæ ad Hebrǽos<span class="alindcha">5, 1-10</span>
  </p>
  <p align="left">
    Omnis póntifex ex homínibus assúmptus pro homínibus constitúitur in his, quæ
    sunt ad Deum, ut ófferat dona et sacrifícia pro peccátis; qui æque condolére
    possit his, qui ignórant et errant, quóniam et ipse circúmdatus est
    infirmitáte et propter eam debet, quemádmodum et pro pópulo, ita étiam pro
    semetípso offérre pro peccátis. Nec quisquam sumit sibi illum honórem, sed
    qui vocátur a Deo tamquam et Aaron.
  </p>
  <p>
    Sic et Christus non semetípsum glorificávit, ut póntifex fíeret, sed qui
    locútus est ad eum: «Fílius meus es tu; ego hódie génui te»; quemádmodum et
    in álio dicit: «Tu es sacérdos in ætérnum secúndum órdinem Melchísedech».
  </p>
  <p>
    Qui in diébus carnis suæ, preces supplicationésque ad eum, qui possit salvum
    illum a morte fácere, cum clamóre válido et lácrimis ófferens et exaudítus
    pro sua reveréntia, et quidem cum esset Fílius, dídicit ex his, quæ passus
    est, obœdiéntiam; et, consummátus, factus est ómnibus obœdiéntibus sibi
    auctor salútis ætérnæ, appellátus a Deo póntifex iuxta órdinem Melchísedech.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_63" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 109, 1. 2. 3. 4 (: 4bc)</span>
  </p>
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_65" ontouchend="cambialengua(this)">
  Díxit Dóminus Dómino meo: «Sede a dextris meis,<br />donec ponam inimícos tuos
  scabéllum pedum tuórum».
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_67" ontouchend="cambialengua(this)">
  Virgam poténtiæ tuæ emíttet Dóminus ex Sion:<br />domináre in médio inimicórum
  tuórum.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_69" ontouchend="cambialengua(this)">
  Tecum principátus in die virtútis tuæ,<br />in splendóribus sanctis,<br />ex
  útero matutíni velut rorem génui te.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_71" ontouchend="cambialengua(this)">
  Iurávit Dóminus et non pænitébit eum:<br />«Tu es sacérdos in ætérnum secúndum
  órdinem Melchísedech».
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div
  class="latin red hijo hijo_73"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Melior est obœdientia quam victimæ. Abiecit te Dóminus ne sis rex
  </p>
  <p class="Areadingfrom">
    Léctio libri primi Samuélis<span class="alindcha">15, 16-23</span>
  </p>
  <p align="left">In diébus illis:</p>
  <p>
    Dixit Sámuel ad Saul: «Sine me, et indicábo tibi, quæ locútus sit Dóminus ad
    me nocte». Dixítque ei: «Lóquere». Et ait Sámuel: «Nonne, cum párvulus esses
    in óculis tuis, caput in tríbubus Israel factus es? Unxítque te Dóminus
    regem super Israel et misit te Dóminus in viam et ait: «Vade et intérfice
    peccatóres Amalec et pugnábis contra eos usque ad interneciónem eórum».
    Quare ergo non audísti vocem Dómini, sed versus ad prædam es et fecísti
    malum in óculis Dómini?».
  </p>
  <p>
    Et ait Saul ad Samuélem: «Immo audívi vocem Dómini et ambulávi in via, per
    quam misit me Dóminus; et addúxi Agag regem Amalec et Amalec interféci.
    Tulit autem pópulus de præda oves et boves, primítias eórum, quæ cæsa sunt,
    ut ímmolet Dómino Deo tuo in Gálgalis».
  </p>
  <p>
    Et ait Sámuel: «Numquid vult Dóminus holocáusta aut víctimas et non pótius
    ut obœdiátur voci Dómini? Mélior est enim obœdiéntia quam víctimæ, et
    auscultáre magis quam offérre ádipem aríetum. Vere peccátum hariolándi est
    repugnáre, et scelus idololatríæ nolle acquiéscere: pro eo ergo quod
    abiecísti sermónem Dómini, abiécit te, ne sis rex».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_76" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 49, 8-9. 16bc-17. 21 et 23 (: 23b)</span>
  </p>
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_78" ontouchend="cambialengua(this)">
  «Non in sacrifíciis tuis árguam te;<br />holocáusta enim tua in conspéctu meo
  sunt semper.<br />Non accípiam de domo tua vítulos,<br />neque de grégibus
  tuis hircos».
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_80" ontouchend="cambialengua(this)">
  «Quare tu enárras præcépta mea,<br />et assúmis testaméntum meum in os
  tuum?<br />Tu vero odísti disciplínam,<br />et proiecísti sermónes meos
  retrórsum».
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_82" ontouchend="cambialengua(this)">
  «Hæc fecísti, et tácui.<br />Existimásti quod eram tui símilis:<br />arguam
  te, et státuam illa contra fáciem tuam.<br />Qui immolábit sacrifícium laudis,
  honorificábit me,<br />et qui immaculátus est in via, osténdam illi salutáre
  Dei».
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Qui immaculátus est in via, osténdam illi
  salutáre Dei.
</div>
<div class="latin hijo hijo_84" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Hebr 4, 12</span>
  </p>
  <p class="PsalmAlleluiaVerse">
    Allelúia.<br />Vivus est Dei sermo et éfficax,<br />et discrétor
    cogitatiónum et intentiónum cordis.<br />Allelúia.
  </p>
</div>
<div class="latin hijo hijo_85" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sponsus cum illis est</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">2, 18-22</span>
  </p>
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_87" ontouchend="cambialengua(this)">
  <p align="left">In illo témpore:</p>
  <p>
    Erant discípuli Ioánnis et pharisǽi ieiunántes. Et véniunt et dicunt illi:
    «Cur discípuli Ioánnis et discípuli pharisæórum ieiúnant, tui autem
    discípuli non ieiúnant?».
  </p>
  <p>
    Et ait illis Iesus: «Numquid possunt convívæ nuptiárum, quámdiu sponsus cum
    illis est, ieiunáre? Quanto témpore habent secum sponsum, non possunt
    ieiunáre; vénient autem dies, cum auferétur ab eis sponsus, et tunc
    ieiunábunt in illa die.
  </p>
  <p>
    Nemo assuméntum panni rudis ássuit vestiménto véteri; alióquin suppleméntum
    aufert áliquid ab eo, novum a véteri, et peíor scissúra fit. Et nemo mittit
    vinum novéllum in utres véteres, alióquin dirúmpet vinum utres et vinum
    perit et utres; sed vinum novum in utres novos».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_88" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_89" ontouchend="cambialengua(this)">
  <h2>Tempus «per annum»<br />Feria III hebd. II</h2>
</div>
<div
  class="latin red hijo hijo_90"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_91" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Propositam spem sicut anchoram habemus tutam ac firmam</p>
  <p class="Areadingfrom">
    Léctio Epístolæ ad Hebrǽos<span class="alindcha">6, 10-20</span>
  </p>
  <p align="left">Fratres:</p>
  <p>
    Non est iniústus Deus, ut obliviscátur óperis vestri et dilectiónis, quam
    ostendístis nómini ipsíus, qui ministrástis sanctis et ministrátis. Cúpimus
    autem unumquémque vestrum eándem ostentáre sollicitúdinem ad expletiónem
    spei usque in finem, ut non segnes efficiámini, verum imitatóres eórum, qui
    fide et patiéntia heréditant promissiónes.
  </p>
  <p>
    Abrahæ namque promíttens Deus, quóniam néminem hábuit, per quem iuráret
    maiórem, iurávit per semetípsum dicens: «Utique benedícens benedícam te et
    multíplicans multiplicábo te»; et sic longanímiter ferens adéptus est
    repromissiónem.
  </p>
  <p>
    Hómines enim per maiórem sui iurant, et omnis controvérsiæ eórum finis ad
    confirmatiónem est iuraméntum; in quo abundántius volens Deus osténdere
    pollicitatiónis herédibus immobilitátem consílii sui, se interpósuit iure
    iurándo, ut per duas res immóbiles, in quibus impossíbile est mentíri Deum,
    fortíssimum solácium habeámus, qui confúgimus ad tenéndam propósitam spem;
    quam sicut anchóram habémus ánimæ, tutam ac firmam et incedéntem usque in
    interióra veláminis, ubi præcúrsor pro nobis introívit Iesus, secúndum
    órdinem Melchísedech póntifex factus in ætérnum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_93" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 110, 1-2. 4-5. 9 et 10c (: 5b)</span>
  </p>
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Memor erit Dóminus in sǽculum testaménti sui.
</div>
<div class="latin hijo hijo_95" ontouchend="cambialengua(this)">
  Confitébor Dómino in toto corde meo,<br />in consílio iustórum et
  congregatióne.<br />Magna ópera Dómini,<br />exquirénda ómnibus, qui cúpiunt
  ea.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Memor erit Dóminus in sǽculum testaménti sui.
</div>
<div class="latin hijo hijo_97" ontouchend="cambialengua(this)">
  Memóriam fecit mirabílium suórum,<br />miséricors et miserátor Dóminus.<br />Escam
  dedit timéntibus se;<br />memor erit in sǽculum testaménti sui.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Memor erit Dóminus in sǽculum testaménti sui.
</div>
<div class="latin hijo hijo_99" ontouchend="cambialengua(this)">
  Redemptiónem misit pópulo suo,<br />mandávit in ætérnum testaméntum suum.<br />Sanctum
  et terríbile nomen eius;<br />laudátio eius manet in sǽculum sǽculi.
</div>
<div class="latin hijo hijo_100" ontouchend="cambialengua(this)">
  <span class="red">R/. </span>Memor erit Dóminus in sǽculum testaménti sui.
</div>
<div
  class="latin red hijo hijo_101"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_102" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Unxit Samuel David in medio fratrum eius, et directus est spiritus Domini in
    eo
  </p>
  <p class="Areadingfrom">
    Léctio libri primi Samuélis<span class="alindcha">16, 1-13</span>
  </p>
  <p align="left">In diébus illis:</p>
  <p>
    Dixít Dóminus ad Samuélem: «Usquequo tu luges Saul, cum ego proiécerim eum,
    ne regnet super Israel? Imple cornu tuum óleo et veni, ut mittam te ad Isai
    Bethlehemítem; próvidi enim in fíliis eius mihi regem». Et ait Sámuel:
    «Quómodo vadam? Audiet enim Saul et interfíciet me». Et ait Dóminus:
    «Vítulam de arménto tolles in manu tua et dices: «Ad immolándum Dómino
    veni». Et vocábis Isai ad víctimam; et ego osténdam tibi quid fácias, et
    unges quemcúmque monstrávero tibi».
  </p>
  <p>
    Fecit ergo Sámuel, sicut locútus est ei Dóminus, venítque in Béthlehem. Et
    expavérunt senióres civitátis occurréntes ei dixerúntque: «Pacificúsne
    ingréssus tuus?». Et ait: «Pacíficus; ad immolándum Dómino veni.
    Sanctificámini et veníte mecum, ut ímmolem». Sanctificávit ergo Isai et
    fílios eius et vocávit eos ad sacrifícium.
  </p>
  <p>
    Cumque ingréssi essent, vidit Eliab et ait: «Absque dúbio coram Dómino est
    christus eius!». Et dixit Dóminus ad Samuélem: «Ne respícias vultum eius
    neque altitúdinem statúræ eius, quóniam abiéci eum; nec iuxta intúitum
    hóminis iúdico: homo enim videt ea, quæ parent, Dóminus autem intuétur cor».
    Et vocávit Isai Abínadab et addúxit eum coram Samuéle, qui dixit: «Nec hunc
    elégit Dóminus». Addúxit autem Isai Samma, de quo ait: «Etiam hunc non
    elégit Dóminus». Addúxit ítaque Isai septem fílios suos coram Samuéle, et
    ait Sámuel ad Isai: «Non elégit Dóminus ex istis».
  </p>
  <p>
    Dixítque Sámuel ad Isai: «Númquid iam compléti sunt fílii?». Qui respóndit:
    «Adhuc réliquus est mínimus et pascit oves». Et ait Sámuel ad Isai: «Mitte
    et adduc eum; nec enim discumbémus prius quam huc ille vénerit».
  </p>
  <p>
    Misit ergo et addúxit eum; erat autem rufus et pulcher aspéctu decoráque
    fácie. Et ait Dóminus: «Surge, unge eum; ipse est enim». Tulit ígitur Sámuel
    cornu ólei et unxit eum in médio fratrum eius; et diréctus est spíritus
    Dómini in David a die illa et in réliquum. Surgénsque Sámuel ábiit in Rama.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_104" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 20. 21-22. 27-28 (: 21a)</span>
  </p>
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Invéni David, servum meum.
</div>
<div class="latin hijo hijo_106" ontouchend="cambialengua(this)">
  Tunc locútus es in visióne sanctis tuis, et dixísti:<br />«Pósui adiutórium in
  poténte,<br />et exaltávi eléctum de plebe».
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Invéni David, servum meum.
</div>
<div class="latin hijo hijo_108" ontouchend="cambialengua(this)">
  «Invéni David servum meum;<br />óleo sancto meo unxi eum.<br />Manus enim mea
  firma erit cum eo,<br />et bráchium meum confortábit eum».
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Invéni David, servum meum.
</div>
<div class="latin hijo hijo_110" ontouchend="cambialengua(this)">
  Ipse invocábit me: Pater meus es tu,<br />Deus meus et refúgium salútis
  meæ.<br />In ætérnum servábo illi misericórdiam meam,<br />et testaméntum meum
  fidéle ipsi.
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Invéni David, servum meum.
</div>
<div class="latin hijo hijo_112" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Eph 1, 17-18</span>
  </p>
  <p class="PsalmAlleluiaVerse">
    Allelúia.<br />Pater Dómini nostri Iesu Christi illúminet óculos cordis
    nostri,<br />ut sciámus quæ sit spes vocatiónis nostræ.<br />Allelúia.
  </p>
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Sabbatum propter hominem factum est, et non homo propter sabbatum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">2, 23-28</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_115" ontouchend="cambialengua(this)">
  <p align="left">
    Factum est, cum Iesus sábbatis ambuláret per sata, discípuli eius cœpérunt
    prǽgredi velléntes spicas. Pharisǽi autem dicébant ei: «Ecce, quid fáciunt
    sábbatis, quod non licet?».
  </p>
  <p>
    Et ait illis: «Numquam legístis quid fécerit David, quando necessitátem
    hábuit et esúriit ipse et qui cum eo erant? Quómodo introívit in domum Dei
    sub Abíathar príncipe sacerdótum et panes propositiónis manducávit, quos non
    licet manducáre nisi sacerdótibus, et dedit étiam eis, qui cum eo erant?».
  </p>
  <p>
    Et dicébat eis: «Sábbatum propter hóminem factum est, et non homo propter
    sábbatum; ítaque dóminus est Fílius hóminis étiam sábbati».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_117" ontouchend="cambialengua(this)">
  <h2>Tempus «per annum»<br />Feria IV hebd. II</h2>
</div>
<div
  class="latin red hijo hijo_118"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_119" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Tu es sacerdos in æternum secundum ordinem Melchisedech</p>
  <p class="Areadingfrom">
    Léctio Epístolæ ad Hebrǽos<span class="alindcha">7, 1-3.15-17</span>
  </p>
  <p align="left">Fratres:</p>
  <p>
    Melchísedech, rex Salem, sacérdos Dei summi, qui obviávit Abrahæ regrésso a
    cæde regum et benedíxit ei, cui et décimam ómnium divísit Abraham, primum
    quidem, qui interpretátur rex iustítiæ, deínde autem et rex Salem, quod est
    rex Pacis, sine patre, sine matre, sine genealógia, neque inítium diérum
    neque finem vitæ habens, assimilátus autem Fílio Dei, manet sacérdos in
    perpétuum.
  </p>
  <p>
    Et ámplius adhuc maniféstum est, si secúndum similitúdinem Melchísedech
    exsúrgit álius sacérdos, qui non secúndum legem mandáti carnális factus est
    sed secúndum virtútem vitæ insolúbilis, testimónium enim áccipit: «Tu es
    sacérdos in ætérnum secúndum órdinem Melchísedech».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_121" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 109, 1. 2. 3. 4 (: 4bc)</span>
  </p>
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_123" ontouchend="cambialengua(this)">
  Díxit Dóminus Dómino meo: «Sede a dextris meis,<br />donec ponam inimícos tuos
  scabéllum pedum tuórum».
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_125" ontouchend="cambialengua(this)">
  Virgam poténtiæ tuæ emíttet Dóminus ex Sion:<br />domináre in médio inimicórum
  tuórum.
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_127" ontouchend="cambialengua(this)">
  Tecum principátus in die virtútis tuæ,<br />in splendóribus sanctis,<br />ex
  útero matutíni velut rorem génui te.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div class="latin hijo hijo_129" ontouchend="cambialengua(this)">
  Iurávit Dóminus et non pænitébit eum:<br />«Tu es sacérdos in ætérnum secúndum
  órdinem Melchísedech».
</div>
<div class="latin hijo hijo_130" ontouchend="cambialengua(this)">
  <span class="red">R/. </span>Tu es sacérdos in ætérnum secúndum órdinem
  Melchísedech.
</div>
<div
  class="latin red hijo hijo_131"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_132" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Prævaluit David adversum Philisthæum in funda et in lapide
  </p>
  <p class="Areadingfrom">
    Léctio libri primi Samuélis<span class="alindcha">17, 32-33. 37. 40-51</span>
  </p>
  <p align="left">In diébus illis:</p>
  <p>
    Cum addúctus fuísset David ad Saul, locútus est ei: «Non cóncidat cor
    cuiúsquam in eo; ego servus tuus vadam et pugnábo advérsus Philisthaéum
    istum». Et ait Saul ad David: «Non vales resístere Philisthaéo isti nec
    pugnáre advérsus eum, quia puer es; hic autem vir bellátor ab adulescéntia
    sua».
  </p>
  <p>
    Et ait David: «Dóminus, qui éruit me de manu leónis et de manu ursi, ipse
    liberábit me de manu Philisthaéi huius». Dixit autem Saul ad David: «Vade,
    et Dóminus tecum sit».
  </p>
  <p>
    Et tulit báculum suum in manu sua; et elégit sibi quinque levíssimos lápides
    de torrénte et misit eos in peram pastorálem, qua ut sácculo lápidum
    utebátur, et fundam manu tulit et procéssit advérsum Philisthaéum.
  </p>
  <p>
    Ibat autem Philisthaéus incédens et appropínquans advérsum David, et ármiger
    eius ante eum. Cumque inspexísset Philisthaéus et vidísset David, despéxit
    eum; erat enim aduléscens rufus et pulcher aspéctu. Et dixit Philisthaéus ad
    David: «Numquid ego canis sum, quod tu venis ad me cum báculo?». Et
    maledíxit Philisthaéus David in diis suis; dixítque ad David: «Veni ad me,
    et dabo carnes tuas volatílibus cæli et béstiis terræ».
  </p>
  <p>
    Dixit autem David ad Philisthaéum: «Tu venis ad me cum gládio et hasta et
    acináce; ego autem vénio ad te in nómine Dómini exercítuum, Dei ágminum
    Israel, quibus exprobrásti. Hódie dabit te Dóminus in manu mea, et percútiam
    te et áuferam caput tuum a te; et dabo cadáver tuum et cadávera castrórum
    Philísthim hódie volatílibus cæli et béstiis terræ, ut sciat omnis terra
    quia est Deus in Israel, et nóverit univérsa ecclésia hæc quia non in gládio
    nec in hasta salvat Dóminus: ipsíus enim est bellum, et tradet vos in manus
    nostras».
  </p>
  <p>
    Cum ergo surrexísset Philisthaéus et veníret et appropinquáret contra David,
    festinávit David et cucúrrit ad pugnam advérsum Philisthaéum. Et misit manum
    suam in peram tulítque unum lápidem et funda iecit; et percússit
    Philisthaéum in fronte, et infíxus est lapis in fronte eius, et cécidit in
    fáciem suam super terram.
  </p>
  <p>
    Prævaluítque David advérsum Philisthaéum in funda et in lápide; percussúmque
    Philisthaéum interfécit. Cumque gládium non habéret in manu, David cucúrrit
    et stetit super Philisthaéum; et tulit gládium eius et edúxit eum de vagína
    sua et interfécit eum præcidítque caput eius. Vidéntes autem Philísthim quod
    mórtuus esset fortíssimus eórum fugérunt.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_134" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 143, 1. 2. 9-10 (: 1a)</span>
  </p>
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Benedíctus Dóminus, præsídium meum!
</div>
<div class="latin hijo hijo_136" ontouchend="cambialengua(this)">
  Benedíctus Dóminus, præsídium meum,<br />qui docet manus meas ad proélium,<br />et
  dígitos meos ad bellum.
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Benedíctus Dóminus, præsídium meum!
</div>
<div class="latin hijo hijo_138" ontouchend="cambialengua(this)">
  Misericórdia mea et fortitúdo mea,<br />refúgium meum et liberátor meus;<br />scutum
  meum, et in ipso sperávi,<br />qui subdit pópulum meum sub me.
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Benedíctus Dóminus, præsídium meum!
</div>
<div class="latin hijo hijo_140" ontouchend="cambialengua(this)">
  Deus, cánticum novum cantábo tibi,<br />in psaltério decachórdo psallam
  tibi,<br />qui das salútem régibus,<br />qui rédimis David servum tuum de
  gládio malígno.
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Benedíctus Dóminus, præsídium meum!
</div>
<div class="latin hijo hijo_142" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 4, 23</span>
  </p>
  <p class="PsalmAlleluiaVerse">
    Allelúia.<br />Prædicábat Iesus Evangélium regni,<br />et sanábat omnem
    infirmitátem in pópulo.<br />Allelúia.
  </p>
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Licet sabbatis animam salvam facere an perdere</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 1-6</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_145" ontouchend="cambialengua(this)">
  <p align="left">In illo témpore:</p>
  <p>
    Introívit Iesus íterum in synagógam. Et erat ibi homo habens manum áridam;
    et observábant eum, si sábbatis curáret illum, ut accusárent eum.
  </p>
  <p>
    Et ait hómini habénti manum áridam: «Surge in médium». Et dicit eis: «Licet
    sábbatis bene fácere an male? Animam salvam fácere an pérdere?». At illi
    tacébant. Et circumspíciens eos cum ira, contristátus super cæcitáte cordis
    eórum, dicit hómini: «Exténde manum». Et exténdit, et restitúta est manus
    eius.
  </p>
  <p>
    Et exeúntes pharisǽi statim cum herodiánis consílium faciébant advérsus eum
    quómodo eum pérderent.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_147" ontouchend="cambialengua(this)">
  <h2>Tempus «per annum»<br />Feria V hebd. II</h2>
</div>
<div
  class="latin red hijo hijo_148"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_149" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Hostias obtulit semel semetipsum offerendo</p>
  <p class="Areadingfrom">
    Léctio Epístolæ ad Hebrǽos<span class="alindcha">7, 25 — 8, 6</span>
  </p>
  <p align="left">Fratres:</p>
  <p>
    Iesus salváre in perpétuum potest accedéntes per semetípsum ad Deum, semper
    vivens ad interpellándum pro eis.
  </p>
  <p>
    Talis enim et decébat ut nobis esset póntifex, sanctus, ínnocens,
    impollútus, segregátus a peccatóribus et excélsior cælis factus; qui non
    habet necessitátem cotídie, quemádmodum pontífices, prius pro suis delíctis
    hóstias offérre, deínde pro pópuli; hoc enim fecit semel semetípsum
    offeréndo. Lex enim hómines constítuit pontífices infirmitátem habéntes;
    sermo autem iuris iurándi, quod post legem est, Fílium in ætérnum
    consummátum.
  </p>
  <p>
    Caput autem super ea, quæ dicúntur: talem habémus pontíficem, qui consédit
    in déxtera throni Maiestátis in cælis, sanctórum miníster et tabernáculi
    veri, quod fixit Dóminus, non homo.
  </p>
  <p>
    Omnis enim póntifex ad offerénda múnera et hóstias constitúitur; unde
    necésse erat et hunc habére áliquid, quod offérret. Si ergo esset super
    terram, nec esset sacérdos, cum sint qui ófferant secúndum legem múnera; qui
    figúræ et umbræ desérviunt cæléstium, sicut respónsum est Móysi, cum
    consummatúrus esset tabernáculum: «Vide enim, inquit, ómnia fácies secúndum
    exémplar, quod tibi osténsum est in monte».
  </p>
  <p>
    Nunc autem differéntius sortítus est ministérium, quanto et melióris
    testaménti mediátor est, quod in melióribus repromissiónibus sancítum est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_151" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 7-8a. 8b-9. 10. 17 (: cf. 8a et 9a)</span>
  </p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_153" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_155" ontouchend="cambialengua(this)">
  «In volúmine libri scriptum est de me<br />fácere voluntátem tuam.<br />Deus
  meus, vólui,<br />et lex tua in præcórdiis meis».
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_157" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_159" ontouchend="cambialengua(this)">
  Exsúltent et læténtur in te omnes quæréntes te,<br />et dicant semper:
  «Magnificétur Dóminus»<br />qui díligunt salutáre tuum.
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div
  class="latin red hijo hijo_161"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_162" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Quærit pater meus Saul occidere te</p>
  <p class="Areadingfrom">
    Léctio libri primi Samuélis<span class="alindcha">18, 6-9; 19, 1-7</span>
  </p>
  <p align="left">In diébus illis:</p>
  <p>
    Cum redíret David, percússo Philisthaéo, egréssæ sunt mulíeres de univérsis
    úrbibus Israel cantántes chorósque ducéntes in occúrsum Saul regis in
    týmpanis et in cánticis lætítiæ et in sistris. Et præcinébant mulíeres
    ludéntes atque dicéntes: «Percússit Saul mília sua, et David decem mília
    sua». Irátus est autem Saul nimis, et displícuit in óculis eius iste sermo,
    dixítque: «Dedérunt David decem mília et mihi dedérunt mília; quid ei
    súperest nisi solum regnum?». Non rectis ergo óculis Saul aspiciébat David
    ex die illa et deínceps.
  </p>
  <p>
    Locútus est autem Saul ad Iónathan fílium suum et ad omnes servos suos de
    occisióne David; porro Iónathan fílius Saul diligébat David valde. Et
    indicávit Iónathan David dicens: «Quærit Saul pater meus occídere te;
    quaprópter obsérva te, quæso, mane; et manébis clam et abscondéris. Ego
    autem egrédiens stabo iuxta patrem meum in agro, ubicúmque fúeris; et ego
    loquar de te ad patrem meum et, quodcúmque vídero, nuntiábo tibi».
  </p>
  <p>
    Locútus est ergo Iónathan de David bona ad Saul patrem suum dixítque ad eum:
    «Ne peccet rex in servum suum David, quia non peccávit tibi, et ópera eius
    bona sunt tibi valde. Et pósuit ánimam suam in manu sua et percússit
    Philisthaéum, et fecit Dóminus victóriam magnam univérso Israéli; vidísti et
    lætátus es. Quare ergo peccas in sánguine innóxio interfíciens David, qui
    est absque culpa?». Quod cum audísset Saul, placátus voce Iónathan iurávit:
    «Vivit Dóminus quia non occidétur».
  </p>
  <p>
    Vocávit ítaque Iónathan David et indicávit ei ómnia verba hæc; et introdúxit
    lonáthan David ad Saul, et fuit ante eum, sicut fúerat heri et
    nudiustértius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_164" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 55, 2-3. 9-10ab. 10c-11. 12-13 (: 5bc)</span>
  </p>
</div>
<div class="latin hijo hijo_165" ontouchend="cambialengua(this)">
  <span class="red">R/. </span>In Deo sperávi, non timébo.
</div>
<div class="latin hijo hijo_166" ontouchend="cambialengua(this)">
  Miserére mei, Deus, quóniam conculcávit me homo,<br />tota die impúgnans
  oppréssit me.<br />Conculcavérunt me inimíci mei tota die,<br />quóniam multi
  pugnant advérsum me, Altíssime.
</div>
<div class="latin hijo hijo_167" ontouchend="cambialengua(this)">
  <span class="red">R/. </span>In Deo sperávi, non timébo.
</div>
<div class="latin hijo hijo_168" ontouchend="cambialengua(this)">
  Peregrinatiónes meas tu numerásti:<br />pone lácrimas meas in utre tuo;<br />nonne
  in supputatióne tua?<br />Tunc converténtur inimíci mei retrórsum,<br />in
  quacúmque die invocávero.
</div>
<div class="latin hijo hijo_169" ontouchend="cambialengua(this)">
  <span class="red">R/. </span>In Deo sperávi, non timébo.
</div>
<div class="latin hijo hijo_170" ontouchend="cambialengua(this)">
  Ecce cognóvi quóniam Deus meus es.<br />In Deo cuius laudábo sermónem,<br />in
  Dómino cuius laudábo sermónem.
</div>
<div class="latin hijo hijo_171" ontouchend="cambialengua(this)">
  <span class="red">R/. </span>In Deo sperávi, non timébo.
</div>
<div class="latin hijo hijo_172" ontouchend="cambialengua(this)">
  In Deo sperávi,<br />non timébo: quid fáciet mihi homo?<br />Super me sunt,
  Deus, vota tua;<br />reddam laudatiónes tibi.
</div>
<div class="latin hijo hijo_173" ontouchend="cambialengua(this)">
  <span class="red">R/. </span>In Deo sperávi, non timébo.
</div>
<div class="latin hijo hijo_174" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. 2 Tim 1, 10</span>
  </p>
  <p class="PsalmAlleluiaVerse">
    Allelúia.<br />Salvátor noster Iesus Christus destrúxit mortem,<br />et
    illuminávit vitam per Evangélium.<br />Allelúia.
  </p>
</div>
<div class="latin hijo hijo_175" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Spiritus immundi clamabant: «Tu es Filius Dei», et comminabatur eis ne
    manifestarent illum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 7-12</span>
  </p>
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_177" ontouchend="cambialengua(this)">
  <p align="left">In illo témpore:</p>
  <p>
    Iesus cum discípulis suis secéssit ad mare. Et multa turba a Galilǽa secúta
    est et a Iudǽa et ab Hierosólymis et ab Idumaéa; et, qui trans Iordánem et
    circa Tyrum et Sidónem, multitúdo magna, audiéntes, quæ faciébat, venérunt
    ad eum. Et dixit discípulis suis, ut navícula sibi præsto esset propter
    turbam, ne comprímerent eum.
  </p>
  <p>
    Multos enim sanávit, ita ut irrúerent in eum, ut illum tángerent, quotquot
    habébant plagas. Et spíritus immúndi, cum illum vidébant, procidébant ei et
    clamábant dicéntes: «Tu es Fílius Dei!». Et veheménter comminabátur eis, ne
    manifestárent illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_178" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_179" ontouchend="cambialengua(this)">
  <h2>Tempus «per annum»<br />Feria VI hebd. II</h2>
</div>
<div
  class="latin red hijo hijo_180"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_181" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Melioris testamenti mediator est</p>
  <p class="Areadingfrom">
    Léctio Epístolæ ad Hebrǽos<span class="alindcha">8, 6-13</span>
  </p>
  <p align="left">Fratres:</p>
  <p>
    Nunc Póntifex noster differéntius sortítus est ministérium, quanto et
    melióris testaménti mediátor est, quod in melióribus repromissiónibus
    sancítum est. Nam si illud prius culpa vacásset, non secúndi locus
    inquirerétur; vitúperans enim eos dicit:
  </p>
  <p>
    «Ecce dies véniunt, dicit Dóminus, et consummábo super domum Israel et super
    domum Iudæ testaméntum novum; non secúndum testaméntum, quod feci pátribus
    eórum in die, qua apprehéndi manum illórum, ut edúcerem illos de terra
    Ægýpti; quóniam ipsi non permansérunt in testaménto meo, et ego negléxi eos,
    dicit Dóminus.
  </p>
  <p>
    Quia hoc est testaméntum, quod testábor dómui Israel post dies illos, dicit
    Dóminus, dando leges meas in mentem eórum, et in corde eórum superscríbam
    eas; et ero eis in Deum, et ipsi erunt mihi in pópulum. Et non docébit
    unusquísque civem suum, et unusquísque fratrem suum dicens: «Cognósce
    Dóminum»; quóniam omnes scient me, a minóre usque ad maiórem eórum, quia
    propítius ero iniquitátibus eórum et peccatórum illórum iam non memorábor».
  </p>
  <p>
    Dicéndo «novum» veterávit prius; quod autem antiquátur et senéscit, prope
    intéritum est.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_183" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 8 et 10. 11-12. 13-14 (: 11a)</span>
  </p>
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Misericórdia et véritas obviavérunt sibi.
</div>
<div class="latin hijo hijo_185" ontouchend="cambialengua(this)">
  Osténde nobis, Dómine, misericórdiam tuam,<br />et salutáre tuum da nobis.<br />Verúmtamen
  prope timéntes eum salutáre ipsíus,<br />ut inhábitet glória in terra nostra.
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Misericórdia et véritas obviavérunt sibi.
</div>
<div class="latin hijo hijo_187" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Misericórdia et véritas obviavérunt sibi.
</div>
<div class="latin hijo hijo_189" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Misericórdia et véritas obviavérunt sibi.
</div>
<div
  class="latin red hijo hijo_191"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_192" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Non mittam manum in eum, quoniam christus Domini est.</p>
  <p class="Areadingfrom">
    Léctio libri primi Samuélis<span class="alindcha">24, 3-21</span>
  </p>
  <p align="left">In diébus illis:</p>
  <p>
    Assúmens Saul tria mília electórum virórum ex omni Israel perréxit ad
    investigándum David et viros eius ad rupes íbicum. Et venit ad caulas óvium,
    quæ se offerébant viánti.
  </p>
  <p>
    Erátque ibi spelúnca, quam ingréssus est Saul, ut purgáret ventrem; porro
    David et viri eius in interióre parte spelúncæ latébant. Et dixérunt viri
    David ad eum: «Ecce dies, de qua locútus est Dóminus ad te: «Ego trado tibi
    inimícum tuum, ut fácias ei sicut placúerit in óculis tuis»». Surréxit ergo
    David et prǽcidit oram chlámydis Saul silénter. Post hæc cor David percússit
    eum, eo quod abscidísset oram chlámydis Saul, dixítque ad viros suos:
    «Propítius mihi sit Dóminus, ne fáciam hanc rem dómino meo, christo Dómini,
    ut mittam manum meam in eum, quóniam christus Dómini est». Et cohíbuit David
    viros suos sermónibus et non permísit eos, ut consúrgerent in Saul.
  </p>
  <p>
    Porro Saul exsúrgens de spelúnca pergébat cœpto itínere. Surréxit autem et
    David post eum et egréssus de spelúnca clamávit post tergum Saul dicens:
    «Dómine mi rex!». Et respéxit Saul post se, et inclínans se David pronus in
    terram adorávit dixítque ad Saul:
  </p>
  <p>
    «Quare audis verba hóminum loquéntium: «David quærit malum advérsum te?».
    Ecce hódie vidérunt óculi tui quod tradíderit te Dóminus hódie in manu mea
    in spelúnca; et dictum est mihi, ut occíderem te, sed pepércit tibi óculus
    meus. Dixi enim: Non exténdam manum meam in dóminum meum, quia christus
    Dómini est et pater meus. Quin pótius vide et cognósce oram chlámydis tuæ in
    manu mea, quóniam, cum præcíderem summitátem chlámydis tuæ, nólui occídere
    te. Animadvérte et vide quóniam non est in manu mea malum neque iníquitas,
    neque peccávi in te; tu autem insidiáris ánimæ meæ, ut áuferas eam. Iúdicet
    Dóminus inter me et te et ulciscátur me Dóminus ex te; manus autem mea non
    sit in te. Sicut et in provérbio antíquo dícitur: «Ab ímpiis egrediétur
    impíetas», manus ergo mea non sit in te. Quem séquitur rex Israel? Quem
    perséqueris? Canem mórtuum et púlicem unum. Sit Dóminus iudex et iúdicet
    inter me et te et vídeat et diiúdicet causam meam et éruat me de manu tua».
  </p>
  <p>
    Cum autem complésset David loquens sermónes huiuscémodi ad Saul, dixit Saul:
    «Numquid vox hæc tua est, fili mi David?». Et levávit Saul vocem suam et
    flevit. Dixítque ad David: «Iústior tu es quam ego; tu enim tribuísti mihi
    bona, ego autem réddidi tibi mala. Et tu indicásti hódie, quæ féceris mihi
    bona, quómodo tradíderit me Dóminus in manu tua, et non occíderis me. Quis
    enim, cum invénerit inimícum suum, dimíttet eum in via bona? Sed Dóminus
    reddat tibi vicissitúdinem hanc, pro eo quod hódie operátus es in me. Et
    nunc scio quod certíssime regnatúrus sis et habitúrus in manu tua regnum
    Israel».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_194" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 56, 2. 3-4. 6 et 11 (: 2a)</span>
  </p>
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Miserére mei, Deus, miserére mei.
</div>
<div class="latin hijo hijo_196" ontouchend="cambialengua(this)">
  Miserére mei, Deus, miserére mei,<br />quóniam in te cónfugit ánima mea;<br />et
  in umbra alárum tuárum confúgiam,<br />donec tránseant insídiæ.
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Miserére mei, Deus, miserére mei.
</div>
<div class="latin hijo hijo_198" ontouchend="cambialengua(this)">
  Clamábo ad Deum Altíssimum,<br />Deum qui benefécit mihi.<br />Mittet de cælo,
  et liberábit me;<br />dabit in oppróbrium conculcántes me.<br />Mittet Deus
  misericórdiam suam et veritátem suam.
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Miserére mei, Deus, miserére mei.
</div>
<div class="latin hijo hijo_200" ontouchend="cambialengua(this)">
  Exaltáre super cælos, Deus,<br />super omnem terram glória tua.<br />Quóniam
  magnificáta est usque ad cælos misericórdia tua,<br />et usque ad nubes
  véritas tua.
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Miserére mei, Deus, miserére mei.
</div>
<div class="latin hijo hijo_202" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 5, 19</span>
  </p>
  <p class="PsalmAlleluiaVerse">
    Allelúia.<br />Deus erat in Christo mundum reconcílians sibi,<br />et pósuit
    in nobis verbum reconciliatiónis.<br />Allelúia.
  </p>
</div>
<div class="latin hijo hijo_203" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Vocavit quos voluit ipse ut essent cum illo</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 13-19</span>
  </p>
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_205" ontouchend="cambialengua(this)">
  <p align="left">In illo témpore:</p>
  <p>
    Ascéndit Iesus in montem et vocat ad se, quos vóluit ipse, et venérunt ad
    eum. Et fecit Duódecim, ut essent cum illo, et ut mítteret eos prædicáre
    habéntes potestátem eiciéndi dæmónia: et impósuit Simóni nomen Petrum; et
    Iacóbum Zebedǽi et Ioánnem fratrem Iacóbi, et impósuit eis nómina Boanérges,
    quod est Fílii tonítrui; et Andréam et Philíppum et Bartholomǽum et Matthǽum
    et Thomam et Iacóbum Alphǽi et Thaddaéum et Simónem Chananaéum et Iudam
    Iscarióth, qui et trádidit illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_207" ontouchend="cambialengua(this)">
  <h2>Tempus «per annum»<br />Sabbato hebd. II</h2>
</div>
<div
  class="latin red hijo hijo_208"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_209" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Per proprium sanguinem introivit semel in Sancta</p>
  <p class="Areadingfrom">
    Léctio Epístolæ ad Hebrǽos<span class="alindcha">9, 2-3. 11-14</span>
  </p>
  <p align="left">Fratres:</p>
  <p>
    Tabernáculum præparátum est primum, in quo ínerat candelábrum et mensa et
    proposítio panum, quod dícitur Sancta; post secúndum autem velaméntum,
    tabernáculum, quod dícitur Sancta Sanctórum.
  </p>
  <p>
    Christus autem cum advénit póntifex futurórum bonórum, per ámplius et
    perféctius tabernáculum, non manufáctum, id est non huius creatiónis, neque
    per sánguinem hircórum et vitulórum sed per próprium sánguinem introívit
    semel in Sancta, ætérna redemptióne invénta.
  </p>
  <p>
    Si enim sanguis hircórum et taurórum et cinis vítulæ aspérsus inquinátos
    sanctíficat ad emundatiónem carnis, quanto magis sanguis Christi, qui per
    Spíritum ætérnum semetípsum óbtulit immaculátum Deo, emundábit consciéntiam
    nostram ab opéribus mórtuis ad serviéndum Deo vivénti.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_210" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_211" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 46, 2-3. 6-7. 8-9 (: 6)</span>
  </p>
</div>
<div class="latin hijo hijo_212" ontouchend="cambialengua(this)">
  <span class="red">R/. </span>Ascéndit Deus in iúbilo, et Dóminus in voce tubæ.
</div>
<div class="latin hijo hijo_213" ontouchend="cambialengua(this)">
  Omnes gentes, pláudite mánibus,<br />iubiláte Deo in voce exsultatiónis.<br />Quóniam
  Dóminus Altíssimus, terríbilis,<br />rex magnus super omnem terram.
</div>
<div class="latin hijo hijo_214" ontouchend="cambialengua(this)">
  <span class="red">R/. </span>Ascéndit Deus in iúbilo, et Dóminus in voce tubæ.
</div>
<div class="latin hijo hijo_215" ontouchend="cambialengua(this)">
  Ascéndit Deus in iúbilo,<br />et Dóminus in voce tubæ.<br />Psállite Deo,
  psállite;<br />psállite regi nostro, psállite.
</div>
<div class="latin hijo hijo_216" ontouchend="cambialengua(this)">
  <span class="red">R/. </span>Ascéndit Deus in iúbilo, et Dóminus in voce tubæ.
</div>
<div class="latin hijo hijo_217" ontouchend="cambialengua(this)">
  Quóniam rex omnis terræ Deus,<br />psállite sapiénter.<br />Regnávit Deus
  super gentes,<br />Deus sedet super sedem sanctam suam.
</div>
<div class="latin hijo hijo_218" ontouchend="cambialengua(this)">
  <span class="red">R/. </span>Ascéndit Deus in iúbilo, et Dóminus in voce tubæ.
</div>
<div
  class="latin red hijo hijo_219"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_220" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Quomodo ceciderunt fortes in prœlio!</p>
  <p class="Areadingfrom">
    Léctio libri secúndi Samuélis<span class="alindcha">1, 1-4. 11-12. 19. 23-27</span>
  </p>
  <p align="left">In diébus illis:</p>
  <p>
    Revérsus est David a cæde Amalec et mansit in Síceleg dies duos. In die
    autem tértia appáruit homo véniens de castris Saul veste conscíssa et
    púlvere aspérsus caput; et, ut venit ad David, cécidit super fáciem suam et
    adorávit. Dixítque ad eum David: «Unde venis?». Qui ait ad eum: «De castris
    Israel fugi». Et dixit ad eum David: «Quid enim factum est? Indica mihi».
    Qui ait: «Fugit pópulus ex proélio, et multi corruéntes e pópulo mórtui
    sunt; sed et Saul et Iónathan fílius eius interiérunt».
  </p>
  <p>
    Apprehéndens autem David vestiménta sua scidit omnésque viri, qui erant cum
    eo; et planxérunt et flevérunt et ieiunavérunt usque ad vésperam super Saul
    et super Iónathan fílium eius et super pópulum Dómini et super domum Israel,
    quod corruíssent gládio.
  </p>
  <p>
    [Et dixit David:] «Incliti, o Israel, super montes tuos interfécti, quómodo
    cecidérunt fortes!
  </p>
  <p>
    Saul et Iónathan amábiles et decóri in vita sua, in morte quoque non sunt
    divísi, áquilis velocióres, leónibus fortióres.
  </p>
  <p>
    Fíliæ Israel, super Saul flete, qui vestiébat vos cóccino in delíciis, qui
    præbébat ornaménta áurea cúltui vestro.
  </p>
  <p>Quómodo cecidérunt fortes in proélio!</p>
  <p>
    Iónathan in excélsis tuis occísus est. Dóleo super te, frater mi Iónathan,
    suávis nimis mihi; mirábilis amor tuus mihi super amórem mulíerum.
  </p>
  <p>Quómodo cecidérunt fortes, et periérunt arma béllica!».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_221" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_222" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 79, 2-3. 5-7 (: 4b)</span>
  </p>
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Illústra fáciem tuam, Dómine, et salvi érimus.
</div>
<div class="latin hijo hijo_224" ontouchend="cambialengua(this)">
  Qui pascis Israel, inténde,<br />qui dedúcis velut ovem Ioseph.<br />Qui sedes
  super Chérubim, effúlge<br />coram Ephraim, Béniamin et Manásse.<br />Excita
  poténtiam tuam, et veni,<br />ut salvos fácias nos.
</div>
<div class="latin hijo hijo_225" ontouchend="cambialengua(this)">
  <span class="red">R/. </span>Illústra fáciem tuam, Dómine, et salvi érimus.
</div>
<div class="latin hijo hijo_226" ontouchend="cambialengua(this)">
  Dómine Deus virtútum,<br />quoúsque irascéris super oratiónem pópuli tui?<br />Cibásti
  nos pane lacrimárum,<br />et potum dedísti nobis in lácrimis copióse.<br />Posuísti
  nos in contradictiónem vicínis nostris,<br />et inimíci nostri subsannavérunt
  nos.
</div>
<div class="latin hijo hijo_227" ontouchend="cambialengua(this)">
  <span class="red">R/. </span>Illústra fáciem tuam, Dómine, et salvi érimus.
</div>
<div class="latin hijo hijo_228" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Act 16, 14b</span>
  </p>
  <p class="PsalmAlleluiaVerse">
    Allelúia.<br />Aperi, Dómine, cor nostrum,<br />ut intendámus verbis Fílii
    tui.<br />Allelúia.
  </p>
</div>
<div class="latin hijo hijo_229" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dicebant sui: «In furorem versus est»</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">3, 20-21</span>
  </p>
</div>
<div class="latin hijo hijo_230" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_231" ontouchend="cambialengua(this)">
  <p align="left">In illo témpore:</p>
  <p>
    Venit Iesus cum discípulis suis ad domum; et convénit íterum turba, ita ut
    non possent neque panem manducáre. Et cum audíssent sui, exiérunt tenére
    eum; dicébant enim: «In furórem versus est».
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_232" ontouchend="cambialengua(this)">
  <span class="red">R/. </span>Laus tibi, Christe.
</div>
