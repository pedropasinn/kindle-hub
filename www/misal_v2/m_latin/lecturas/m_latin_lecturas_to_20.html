<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica XX</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Filios advenæ adducam in montem sanctum meum</p>
  <p class="Areadingfrom">
    Léctio libri Isaíæ prophétæ<span class="alindcha">56, 1. 6-7</span>
  </p>
  <p class="Incipit-oneline">
    Hæc dicit Dóminus: «Custodíte iudícium et fácite iustítiam, quia iuxta est
    salus mea, ut véniat, et iustítia mea, ut revelétur. Et fílios ádvenæ, qui
    adhǽrent Dómino, ut colant eum, ut díligant nomen Dómini, ut sint ei in
    servos, omnes custodiéntes sábbatum, ne pólluant illud, et tenéntes fœdus
    meum, addúcam eos in montem sanctum meum et lætificábo eos in domo oratiónis
    meæ: holocáusta eórum et víctimæ eórum placébunt mihi super altári meo, quia
    domus mea domus oratiónis vocábitur cunctis pópulis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 66, 2-3. 5. 6 et 8 (: 4)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.
</div>
<div class="latin hijo hijo_6" ontouchend="cambialengua(this)">
  Deus misereátur nostri, et benedícat nobis; illúminet vultum suum super nos.
  Ut cognoscátur in terra via tua, in ómnibus géntibus salutáre tuum.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.
</div>
<div class="latin hijo hijo_8" ontouchend="cambialengua(this)">
  Læténtur et exsúltent gentes, quóniam iúdicas pópulos in æquitáte, et gentes
  in terra dírigis.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.
</div>
<div class="latin hijo hijo_10" ontouchend="cambialengua(this)">
  Confiteántur tibi pópuli, Deus, confiteántur tibi pópuli omnes. Benedícat nos
  Deus, et métuant eum omnes fines terræ.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Confiteántur tibi pópuli, Deus, confiteántur tibi
  pópuli omnes.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Sine pænitentia sunt dona et vocatio Dei erga Israel</p>
  <p class="Areadingfrom">
    Léctio Epístolæ beáti Pauli apóstoli ad Romános<span class="alindcha">11, 13-15. 29-32</span>
  </p>
  <p class="Incipit-oneline">
    Fratres: Vobis dico géntibus: Quantum quidem ego sum géntium apóstolus,
    ministérium meum honorífico, si quo modo ad æmulándum próvocem carnem meam
    et salvos fáciam áliquos ex illis. Si enim amíssio eórum reconciliátio est
    mundi, quæ assúmptio, nisi vita ex mórtuis? Sine pæniténtia enim sunt dona
    et vocátio Dei! Sicut enim aliquándo vos non credidístis Deo, nunc autem
    misericórdiam consecúti estis propter illórum incredulitátem, ita et isti
    nunc non credidérunt propter vestram misericórdiam, ut et ipsi nunc
    misericórdiam consequántur. Conclúsit enim Deus omnes in incredulitátem, ut
    ómnium misereátur!Verbum Dómini.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 4, 23</span>
  </p>
  <p class="PsalmAlleluiaVerse">
    Allelúia.<br />Prædicábat Iesus Evangélium regni,<br />et sanábat omnem
    infirmitátem in pópulo.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">O mulier, magna est fides tua!</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">15, 21-28</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p class="TheWordoftheLord4">
    In illo témpore: Secéssit Iesus in partes Tyri et Sidónis. Et ecce múlier
    Chananaéa a fínibus illis egréssa clamávit dicens: «Misérere mei, Dómine,
    fili David! Fília mea male a dæmónio vexátur». Qui non respóndit ei verbum.
    Et accedéntes discípuli eius rogábant eum dicéntes: «Dimítte eam, quia
    clamat post nos». Ipse autem respóndens ait: «Non sum missus nisi ad oves,
    quæ periérunt domus Israel». At illa venit et adorávit eum dicens: «Dómine,
    ádiuva me!». Qui respóndens ait: «Non est bonum súmere panem filiórum et
    míttere catéllis». At illa dixit: «Etiam, Dómine, nam et catélli edunt de
    micis, quæ cadunt de mensa dominórum suórum». Tunc respóndens Iesus ait
    illi: «O múlier, magna est fides tua! Fiat tibi, sicut vis». Et sanáta est
    fília illíus ex illa hora.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_19" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Comedite panem meum, et bibite vinum quod miscui vobis</p>
  <p class="Areadingfrom">
    Léctio libri Proverbiórum<span class="alindcha">9, 1-6</span>
  </p>
  <p>
    Sapiéntia ædificávit sibi domum, excídit colúmnas septem; immolávit víctimas
    suas, míscuit vinum et propósuit mensam suam. Misit ancíllas suas, ut
    vocárent ad arcem et ad excélsa civitátis: «Si quis est párvulus, véniat ad
    me».
  </p>
  <p>
    Et vecórdi locúta est: «Veníte, comédite panem meum et bíbite vinum, quod
    míscui vobis; relínquite infántiam et vívite et ambuláte per vias
    prudéntiæ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_21" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 2-3. 10-11. 12-13. 14-15 (: 9a)</span>
  </p>
</div>
<div class="latin hijo hijo_22" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_23" ontouchend="cambialengua(this)">
  Benedícam Dóminum in omni témpore,<br />semper laus eius in ore meo.<br />In
  Dómino gloriábitur ánima mea,<br />áudiant mansuéti et læténtur.
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_25" ontouchend="cambialengua(this)">
  Timéte Dóminum sancti eius,<br />quóniam non est inópia timéntibus eum.<br />Dívites
  eguérunt et esuriérunt,<br />inquiréntes autem Dóminum non defícient omni
  bono.
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_27" ontouchend="cambialengua(this)">
  Veníte, fílii, audíte me:<br />timórem Dómini docébo vos.<br />Quis est homo
  qui vult vitam,<br />díligit dies ut vídeat bonum?
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_29" ontouchend="cambialengua(this)">
  Próhibe linguam tuam a malo,<br />et lábia tua ne loquántur dolum.<br />Divérte
  a malo et fac bonum,<br />inquíre pacem et perséquere eam.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Gustáte et vidéte quóniam suávis est Dóminus.
</div>
<div class="latin hijo hijo_31" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Intellegite quæ sit voluntas Dómini</p>
  <p class="Areadingfrom">
    Léctio Epístolæ beáti Pauli apóstoli ad Ephésios<span class="alindcha">5, 15-20</span>
  </p>
  <p>
    Vidéte, fratres, caute quómodo ambulétis, non quasi insipiéntes sed ut
    sapiéntes, rediméntes tempus, quóniam dies mali sunt. Proptérea nolíte fíeri
    imprudéntes, sed intellégite, quæ sit volúntas Dómini.
  </p>
  <p>
    Et nolíte inebriári vino, in quo est luxúria, sed implémini Spíritu
    loquéntes vobismetípsis in psalmis et hymnis et cánticis spiritálibus,
    cantántes et psalléntes in córdibus vestris Dómino. Grátias agéntes semper
    pro ómnibus in nómine Dómini nostri Iesu Christi Deo et Patri.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_33" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 6, 56</span>
  </p>
  <p class="PsalmAlleluiaVerse">
    Allelúia.<br />Qui mandúcat meam carnem et bibit meum sánguinem, in me
    manet, et ego in illo, dicit Dóminus.<br />Allelúia.
  </p>
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Caro mea verus est cibus, et sanguis meus verus est potus
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">6, 51-58</span>
  </p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_36" ontouchend="cambialengua(this)">
  <p>In illo témpore: Dixit Iesus turbis:</p>
  <p>
    «Ego sum panis vivus, qui de cælo descéndi. Si quis manducáverit ex hoc
    pane, vivet in ætérnum; panis autem, quem ego dabo, caro mea est pro mundi
    vita».
  </p>
  <p>
    Litigábant ergo Iudǽi ad ínvicem dicéntes: «Quómodo potest hic nobis carnem
    suam dare ad manducándum?».
  </p>
  <p>Dixit ergo eis Iesus:</p>
  <p>
    «Amen, amen dico vobis: Nisi manducavéritis carnem Fílii hóminis et
    bibéritis eius sánguinem, non habétis vitam in vobismetípsis. Qui mandúcat
    meam carnem et bibit meum sánguinem, habet vitam ætérnam; et ego resuscitábo
    eum in novíssimo die.
  </p>
  <p>
    Caro enim mea verus est cibus, et sanguis meus verus est potus. Qui mandúcat
    meam carnem et bibit meum sánguinem, in me manet, et ego in illo. Sicut
    misit me vivens Pater, et ego vivo propter Patrem; et, qui mandúcat me, et
    ipse vivet propter me.
  </p>
  <p>
    Hic est panis, qui de cælo descéndit, non sicut manducavérunt patres et
    mórtui sunt; qui mandúcat hunc panem, vivet in ætérnum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_37" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Genuisti me virum discordiæ in universa terra</p>
  <p class="Areadingfrom">
    Léctio libri Ieremíæ prophétæ<span class="alindcha">38, 4-6.8-10</span>
  </p>
  <p>In diébus illis:</p>
  <p>
    Dixérunt príncipes regi: «Rogámus, ut occidátur homo iste; de indústria enim
    dissólvit manus virórum bellántium, qui remansérunt in civitáte hac, et
    manus univérsi pópuli loquens ad eos iuxta verba hæc; síquidem homo iste non
    quærit pacem pópulo huic sed malum».
  </p>
  <p>
    Et dixit rex Sedecías: «Ecce ipse in mánibus vestris est; nequit enim rex
    vobis quidquam negáre». Tulérunt ergo Ieremíam et proiecérunt eum in lacum
    Melchíæ fílii regis, qui erat in vestíbulo custódiæ. Et submisérunt Ieremíam
    fúnibus. Et in lacu non erat aqua sed lutum; descéndit ítaque Ieremías in
    cænum.
  </p>
  <p>
    Et egréssus est Abdémelech de domo regis et locútus est ad regem dicens:
    «Dómine mi rex, malefecérunt viri isti ómnia, quæcúmque perpetrárunt contra
    Ieremíam prophétam, mitténtes eum in lacum, ut moriátur ibi fame; non sunt
    enim panes ultra in civitáte».
  </p>
  <p>
    Præcépit ítaque rex Abdémelech Æthíopi dicens: «Tolle tecum hinc trigínta
    viros et leva Ieremíam prophétam de lacu, ántequam moriátur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_40" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 2. 3. 4. 18 (: 14b)</span>
  </p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Dómine, ad adiuvándum me festína!
</div>
<div class="latin hijo hijo_42" ontouchend="cambialengua(this)">
  Exspéctans exspectávi Dóminum,<br />et inténdit mihi.
</div>
<div class="latin hijo hijo_43" ontouchend="cambialengua(this)">
  <span class="red">R/. </span>Dómine, ad adiuvándum me festína!
</div>
<div class="latin hijo hijo_44" ontouchend="cambialengua(this)">
  Et exaudívit clamórem meum,<br />et edúxit me de lacu misériæ et de luto
  fæcis;<br />et státuit super petram pedes meos,<br />et firmávit gressus meos.
</div>
<div class="latin hijo hijo_45" ontouchend="cambialengua(this)">
  <span class="red">R/. </span>Dómine, ad adiuvándum me festína!
</div>
<div class="latin hijo hijo_46" ontouchend="cambialengua(this)">
  Et immísit in os meum cánticum novum,<br />carmen Deo nostro.<br />Vidébunt
  multi et timébunt,<br />et sperábunt in Dómino.
</div>
<div class="latin hijo hijo_47" ontouchend="cambialengua(this)">
  <span class="red">R/. </span>Dómine, ad adiuvándum me festína!
</div>
<div class="latin hijo hijo_48" ontouchend="cambialengua(this)">
  Ego autem egénus et pauper sum;<br />Dóminus sollícitus est mei.<br />Adiútor
  meus et liberátor meus tu es;<br />Deus meus, ne tardáveris.
</div>
<div class="latin hijo hijo_49" ontouchend="cambialengua(this)">
  <span class="red">R/. </span>Dómine, ad adiuvándum me festína!
</div>
<div class="latin hijo hijo_50" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Per patientiam curramus propositum nobis certamen</p>
  <p class="Areadingfrom">
    Léctio Epístolæ ad Hebrǽos<span class="alindcha">12, 1-4</span>
  </p>
  <p>Fratres:</p>
  <p>
    Nos tantam habéntes circumpósitam nobis nubem téstium, deponéntes omne
    pondus et circúmstans nos peccátum, per patiéntiam currámus propósitum nobis
    certámen, aspiciéntes in ducem fídei et consummatórem Iesum, qui pro gáudio
    sibi propósito sustínuit crucem, confusióne contémpta, atque in déxtera
    throni Dei sedet.
  </p>
  <p>
    Recogitáte enim eum, qui talem sustínuit a peccatóribus advérsum semetípsum
    contradictiónem, ut ne fatigémini ánimis vestris deficiéntes. Nondum usque
    ad sánguinem restitístis advérsus peccátum repugnántes.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_51" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_52" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 10, 27</span>
  </p>
  <p class="PsalmAlleluiaVerse">
    Allelúia.<br />Oves meæ vocem meam áudiunt, dicit Dóminus,<br />et ego
    cognósco eas, et sequúntur me.<br />Allelúia.
  </p>
</div>
<div class="latin hijo hijo_53" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Non veni dare pacem sed separationem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">12, 49-53</span>
  </p>
</div>
<div class="latin hijo hijo_54" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_55" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Ignem veni míttere in terram et quid volo? Si iam accénsus esset! Baptísma
    autem hábeo baptizári et quómodo coártor, usque dum perficiátur!
  </p>
  <p>
    Putátis quia pacem veni dare in terram? Non, dico vobis, sed separatiónem.
    Erunt enim ex hoc quinque in domo una divísi: tres in duo, et duo in tres;
    dividéntur pater in fílium et fílius in patrem, mater in fíliam et fília in
    matrem, socrus in nurum suam et nurus in socrum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_56" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_57" ontouchend="cambialengua(this)">
  <h2>Tempus «per annum»<br />Feria II hebd. XX</h2>
</div>
<div
  class="latin red hijo hijo_58"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Suscitavit Dóminus iudices, sed nec illos audire voluerunt
  </p>
  <p class="Areadingfrom">
    Léctio libri Iúdicum<span class="alindcha">2, 11-19</span>
  </p>
  <p>In diébus illis:</p>
  <p>
    Fecérunt fílii Israel malum in conspéctu Dómini et serviérunt Báalim ac
    dimisérunt Dóminum, Deum patrum suórum, qui edúxerat eos de terra Ægýpti, et
    secúti sunt deos aliénos, de diis populórum, qui habitábant in circúitu
    eórum, et adoravérunt eos et ad iracúndiam concitavérunt Dóminum dimitténtes
    eum et serviéntes Baal et Astharoth.
  </p>
  <p>
    Iratúsque Dóminus contra Israel trádidit eos in mánibus diripiéntium, qui
    diripuérunt eos, et véndidit eos hóstibus, qui habitábant per gyrum, nec
    potuérunt resístere adversáriis suis; sed, quocúmque pérgere voluíssent,
    manus Dómini erat super eos ad malum, sicut locútus est et iurávit eis, et
    veheménter afflícti sunt.
  </p>
  <p>
    Suscitavítque Dóminus iúdices, qui liberárent eos de vastántium mánibus; sed
    nec illos audíre voluérunt fornicántes cum diis aliénis et adorántes eos.
    Cito deseruérunt viam, per quam ingréssi fúerant patres eórum audiéntes
    mandáta Dómini, et ómnia fécere contrária.
  </p>
  <p>
    Cumque Dóminus iúdices suscitáret eis, erat Dóminus cum iúdice et liberábat
    eos de manu hóstium eórum toto témpore iúdicis, quia flectebátur
    misericórdia et audiébat gémitus afflictórum. Postquam autem mórtuus esset
    iudex, revertebántur et multo faciébant peióra quam fécerant patres sui,
    sequéntes deos aliénos, serviéntes eis et adorántes illos: non dimisérunt
    ópera sua et viam duríssimam, per quam ambuláre consuéverant.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 105, 34-35. 36-37. 39-40. 43ab et 44 (: 4a)</span>
  </p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_63" ontouchend="cambialengua(this)">
  Non disperdidérunt gentes<br />quas dixit Dóminus illis.<br />Et commíxti sunt
  inter gentes,<br />et didicérunt ópera eórum.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_65" ontouchend="cambialengua(this)">
  Et serviérunt sculptílibus eórum,<br />et factum est illis in scándalum.<br />Et
  immolavérunt fílios suos,<br />et fílias suas dæmóniis.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_67" ontouchend="cambialengua(this)">
  Et contamináti sunt in opéribus suis,<br />et fornicáti sunt in
  adinventiónibus suis.<br />Et exársit ira Dóminus in pópulum suum,<br />et
  abominátus est hereditátem suam.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div class="latin hijo hijo_69" ontouchend="cambialengua(this)">
  Sæpe liberávit eos;<br />ipsi autem exacerbavérunt eum in consílio suo.<br />Et
  vidit tribulatiónem eórum,<br />cum audívit clamórem eórum.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Meménto nostri, Dómine, in beneplácito pópuli
  tui.
</div>
<div
  class="latin red hijo hijo_71"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_72" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Erit Ezechiel vobis in portentum: iuxta quæ fecit facietis
  </p>
  <p class="Areadingfrom">
    Léctio libri Ezechiélis prophétæ<span class="alindcha">24, 15-24</span>
  </p>
  <p>
    Factum est verbum Dómini ad me dicens: «Fili hóminis, ecce ego tollo a te
    delícias oculórum tuórum in plaga, et non planges neque plorábis, neque
    fluent lácrimæ tuæ. Ingemísce tacens, mortuórum luctum non fácies, coróna
    tua circumligáta sit tibi, et calceaménta tua pones in pédibus tuis nec
    amíctu ora velábis nec cibos lugéntium cómedes».
  </p>
  <p>
    Locútus sum ergo ad pópulum mane, et mórtua est uxor mea véspere; fecíque
    mane, sicut præcéperat mihi.
  </p>
  <p>
    Et dixit ad me pópulus: «Quare non índicas nobis, quid ista signíficent, quæ
    tu facis?».
  </p>
  <p>
    Et dixi ad eos: «Sermo Dómini factus est ad me dicens: Lóquere dómui Israel:
    Hæc dicit Dóminus Deus: Ecce ego pólluam sanctuárium meum, supérbiam róboris
    vestri et delícias oculórum vestrórum et sollicitúdinem ánimæ vestræ. Fílii
    vestri et fíliæ, quas reliquístis, gládio cadent. Et faciétis, sicut feci:
    ora amíctu non velábitis et cibos lugéntium non comedétis, corónas habébitis
    in capítibus vestris et calceaménta in pédibus, non plangétis neque
    flébitis, sed tabescétis in iniquitátibus vestris, et unusquísque gemet ad
    fratrem suum. Erítque Ezéchiel vobis in porténtum: iuxta ómnia, quæ fecit,
    faciétis, cum vénerit istud, et sciétis quia ego Dóminus Deus».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_73" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dt 32, 18-19. 20. 21 (: cf. 18a)</span>
  </p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Deum, qui te génuit, dereliquísti.
</div>
<div class="latin hijo hijo_76" ontouchend="cambialengua(this)">
  Petram, quæ te génuit, dereliquísti,<br />et oblítus es Dómini creatóris
  tui.<br />Vidit Dóminus et sprevit,<br />quia provocavérunt eum fílii sui et
  fíliæ.
</div>
<div class="latin hijo hijo_77" ontouchend="cambialengua(this)">
  <span class="red">R/. </span>Deum, qui te génuit, dereliquísti.
</div>
<div class="latin hijo hijo_78" ontouchend="cambialengua(this)">
  Et ait: «Abscóndam fáciem meam ab eis<br />et considerábo novíssima eórum;<br />generátio
  enim pervérsa est, et infidéles fílii.
</div>
<div class="latin hijo hijo_79" ontouchend="cambialengua(this)">
  <span class="red">R/. </span>Deum, qui te génuit, dereliquísti.
</div>
<div class="latin hijo hijo_80" ontouchend="cambialengua(this)">
  Ipsi me provocavérunt in eo, qui non erat Deus,<br />et irritavérunt in
  vanitátibus suis;<br />et ego provocábo eos in eo, qui non est pópulus,<br />et
  in gente stulta irritábo illos».
</div>
<div class="latin hijo hijo_81" ontouchend="cambialengua(this)">
  <span class="red">R/. </span>Deum, qui te génuit, dereliquísti.
</div>
<div class="latin hijo hijo_82" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 5, 3</span>
  </p>
  <p class="PsalmAlleluiaVerse">
    Allelúia.<br />Beáti páuperes spíritu,<br />quóniam ipsórum est regnum
    cælórum.<br />Allelúia.
  </p>
</div>
<div class="latin hijo hijo_83" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Si vis perfectus esse, vende quæ habes, et habebis thesaurum in cælo
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">19, 16-22</span>
  </p>
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_85" ontouchend="cambialengua(this)">
  <p>In illo témpore:</p>
  <p>
    Ecce unus accédens ait Iesu: «Magíster, quid boni fáciam, ut hábeam vitam
    ætérnam?».
  </p>
  <p>
    Qui dixit ei: «Quid me intérrogas de bono? Unus est bonus. Si autem vis ad
    vitam íngredi, serva mandáta».
  </p>
  <p>Dicit illi: «Quæ?».</p>
  <p>
    Iesus autem dixit: «Non homicídium fácies, non adulterábis, non fácies
    furtum, non falsum testimónium dices, honóra patrem et matrem et díliges
    próximum tuum sicut teípsum».
  </p>
  <p>Dicit illi aduléscens: «Omnia hæc custodívi. Quid adhuc mihi deest?».</p>
  <p>
    Ait illi Iesus: «Si vis perféctus esse, vade, vende, quæ habes, et da
    paupéribus, et habébis thesáurum in cælo; et veni, séquere me».
  </p>
  <p>
    Cum audísset autem aduléscens verbum, ábiit tristis; erat enim habens multas
    possessiónes.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_87" ontouchend="cambialengua(this)">
  <h2>Tempus «per annum»<br />Feria III hebd. XX</h2>
</div>
<div
  class="latin red hijo hijo_88"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_89" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Gedeon, liberabis Israel: scito quod miserim te</p>
  <p class="Areadingfrom">
    Léctio libri Iúdicum<span class="alindcha">6, 11-24a</span>
  </p>
  <p>In diébus illis:</p>
  <p>
    Venit ángelus Dómini et sedit sub quercu, quæ erat in Ephra et pertinébat ad
    Ioas de família Abiézer. Cumque Gédeon fílius eius excúteret atque purgáret
    fruménta in torculári, ut abscónderet a Mádian, appáruit ei ángelus Dómini
    et ait: «Dóminus tecum, vir fortis!».
  </p>
  <p>
    Dixítque ei Gédeon: «Obsecro, dómine mi, si Dóminus nobíscum est, cur
    apprehendérunt nos hæc ómnia? Ubi sunt ómnia mirabília eius, quæ narravérunt
    patres nostri atque dixérunt: «De Ægýpto edúxit nos Dóminus»? Nunc autem
    derelíquit nos Dóminus et trádidit in manu Mádian».
  </p>
  <p>
    Respexítque ad eum Dóminus et ait: «Vade in hac fortitúdine tua et liberábis
    Israel de manu Mádian; scito quod míserim te».
  </p>
  <p>
    Qui respóndens ait: «Obsecro, Dómine, in quo liberábo Israel? Ecce família
    mea ínfima est in Manásse, et ego mínimus in domo patris mei».
  </p>
  <p>
    Dixítque ei Dóminus: «Ego ero tecum, et percúties Mádian quasi unum virum».
  </p>
  <p>
    Et ille: «Si invéni, inquit, grátiam coram te, da mihi signum quod tu sis,
    qui loquáris ad me; ne recédas hinc, donec revértar ad te portans oblatiónem
    et ófferens tibi». Qui respóndit: «Ego præstolábor advéntum tuum».
  </p>
  <p>
    Ingréssus est ítaque Gédeon et coxit hædum et de farínæ ephi ázymos panes;
    carnésque ponens in canístro et ius cárnium mittens in ollam tulit ómnia sub
    quercum et óbtulit ei. Cui dixit ángelus Dei: «Tolle carnes et panes ázymos
    et pone super petram illam et ius désuper funde». Cumque fecísset ita,
    exténdit ángelus Dómini summitátem virgæ, quam tenébat in manu, et tétigit
    carnes et ázymos panes, ascendítque ignis de petra et carnes azymósque panes
    consúmpsit. Angelus autem Dómini evánuit ex óculis eius.
  </p>
  <p>
    Vidénsque Gédeon quod esset ángelus Dómini ait: «Heu mihi, Dómine Deus, quia
    vidi ángelum Dómini fácie ad fáciem!». Dixítque ei Dóminus: «Pax tecum, ne
    tímeas, non moriéris!». Ædificávit ergo ibi Gédeon altáre Dómino vocavítque
    illud: «Dóminus pax».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_90" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_91" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 9. 11-12. 13-14 (: cf. 9b)</span>
  </p>
</div>
<div class="latin hijo hijo_92" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_93" ontouchend="cambialengua(this)">
  Audiam quid loquátur Dóminus Deus,<br />quóniam loquétur pacem ad plebem suam
  et sanctos suos,<br />et ad eos qui convertúntur corde.
</div>
<div class="latin hijo hijo_94" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_95" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div class="latin hijo hijo_97" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Lóquitur pacem Dóminus ad plebem suam.
</div>
<div
  class="latin red hijo hijo_99"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_100" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Homo es tu et non Deus, et dedisti cor tuum quasi cor Dei
  </p>
  <p class="Areadingfrom">
    Léctio libri Ezechiélis prophétæ<span class="alindcha">28, 1-10</span>
  </p>
  <p>Factus est sermo Dómini ad me dicens:</p>
  <p>
    «Fili hóminis, dic príncipi Tyri: Hæc dicit Dóminus Deus: Eo quod elevátum
    est cor tuum, et dixísti: «Deus ego sum et in cáthedra deórum sédeo in corde
    maris!», cum sis homo et non Deus, et dedísti cor tuum quasi cor Dei. Ecce
    sapiéntior es tu Danel, omne secrétum non est abscónditum a te, in sapiéntia
    et prudéntia tua fecísti tibi opes et acquisísti aurum et argéntum in
    thesáuris tuis; in multitúdine sapiéntiæ tuæ et in negotiatióne tua
    multiplicásti tibi opes, et elevátum est cor tuum in ópibus tuis.
  </p>
  <p>
    Proptérea hæc dicit Dóminus Deus: Eo quod fecísti cor tuum quasi cor Dei,
    idcírco ecce ego addúcam super te aliénos violentíssimos géntium; et
    nudábunt gládios suos super pulchritúdinem sapiéntiæ tuæ et pólluent
    splendórem tuum. In fossam détrahent te, et moriéris intéritu occisórum in
    corde maris. Numquid dicens loquéris: «Deus ego sum!» coram interficiéntibus
    te, cum sis homo et non Deus in manu occidéntium te? Morte incircumcisórum
    moriéris in manu alienórum, quia ego locútus sum», ait Dóminus Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_102" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Dt 32, 26-27ab. 27cd-28. 30. 35cd-36ab (: 39c)</span>
  </p>
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Ego occídam et ego vívere fáciam.
</div>
<div class="latin hijo hijo_104" ontouchend="cambialengua(this)">
  «Dixi: Dispérdam eos,<br />cessáre fáciam ex homínibus memóriam eórum!,<br />sed
  arrogántiam inimicórum tímui,<br />ne superbírent hostes eórum.
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Ego occídam et ego vívere fáciam.
</div>
<div class="latin hijo hijo_106" ontouchend="cambialengua(this)">
  Et dícerent: «Manus nostra excélsa,<br />et non Dóminus fecit hæc ómnia!».<br />Gens
  enim absque consílio est<br />et sine prudéntia.
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Ego occídam et ego vívere fáciam.
</div>
<div class="latin hijo hijo_108" ontouchend="cambialengua(this)">
  Quómodo persequátur unus mille,<br />et duo fugent decem mília?<br />Nonne
  ídeo, quia Petra eórum véndidit eos,<br />et Dóminus trádidit illos?».
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Ego occídam et ego vívere fáciam.
</div>
<div class="latin hijo hijo_110" ontouchend="cambialengua(this)">
  Iuxta est dies perditiónis,<br />et adésse festínat sors eórum.<br />Iudicábit
  Dóminus pópulum suum<br />et in servis suis miserébitur.
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Ego occídam et ego vívere fáciam.
</div>
<div class="latin hijo hijo_112" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">2 Cor 8, 9</span>
  </p>
  <p class="PsalmAlleluiaVerse">
    Allelúia.<br />Iesus Christus egénus factus est, cum esset dives,<br />ut
    illíus inópia vos dívites essétis.<br />Allelúia.
  </p>
</div>
<div class="latin hijo hijo_113" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Facilius est camelum per foramen acus transire, quam divitem intrare in
    regnum Dei
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">19, 23-30</span>
  </p>
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_115" ontouchend="cambialengua(this)">
  <p>In illo témpore:</p>
  <p>
    Dixit Iesus discípulis suis: «Amen dico vobis: Dives diffícile intrábit in
    regnum cælórum. Et íterum dico vobis: Facílius est camélum per forámen acus
    transíre, quam dívitem intráre in regnum Dei».
  </p>
  <p>
    Audítis autem his, discípuli mirabántur valde dicéntes: «Quis ergo póterit
    salvus esse?».
  </p>
  <p>
    Aspíciens autem Iesus dixit illis: «Apud hómines hoc impossíbile est, apud
    Deum autem ómnia possibília sunt».
  </p>
  <p>
    Tunc respóndens Petrus dixit ei: «Ecce nos relíquimus ómnia et secúti sumus
    te. Quid ergo erit nobis?».
  </p>
  <p>
    Iesus autem dixit illis: «Amen dico vobis quod vos, qui secúti estis me, in
    regeneratióne, cum séderit Fílius hóminis in throno glóriæ suæ, sedébitis et
    vos super thronos duódecim, iudicántes duódecim tribus Israel. Et omnis, qui
    relíquit domos vel fratres aut soróres aut patrem aut matrem aut fílios aut
    agros propter nomen meum, céntuplum accípiet et vitam ætérnam possidébit.
  </p>
  <p>Multi autem erunt primi novíssimi, et novíssimi primi».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_116" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_117" ontouchend="cambialengua(this)">
  <h2>Tempus «per annum»<br />Feria IV hebd. XX</h2>
</div>
<div
  class="latin red hijo hijo_118"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_119" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dixistis: Rex imperabit nobis, cum Dóminus regnaret in vobis (1 Sam 12, 12)
  </p>
  <p class="Areadingfrom">
    Léctio libri Iúdicum<span class="alindcha">9, 6-15</span>
  </p>
  <p>In illo témpore:</p>
  <p>
    Congregáti sunt omnes viri Sichem et univérsæ domus Mello abierúntque et
    constituérunt regem Abímelech iuxta quercum, quæ stabat in Sichem.
  </p>
  <p>
    Quod cum nuntiátum esset Ióatham, ivit et stetit in vértice montis Garízim
    elevatáque voce clamávit et dixit: «Audite me, viri Sichem, ut áudiat vos
    Deus. Iérunt ligna, ut úngerent super se regem, dixerúntque olívæ: «Impera
    nobis». Quæ respóndit: «Numquid possum desérere pinguédinem meam, qua et dii
    honorántur et hómines, et veníre, ut super ligna móvear?». Dixerúntque ligna
    ad árborem ficum: «Veni et super nos regnum áccipe». Quæ respóndit eis:
    «Numquid possum desérere dulcédinem meam fructúsque suavíssimos et ire, ut
    super cétera ligna móvear?». Locúta quoque sunt ligna ad vitem: «Veni et
    ímpera nobis». Quæ respóndit: «Numquid possum desérere vinum meum, quod
    lætíficat deos et hómines, et super ligna cétera commovéri?». Dixerúntque
    ómnia ligna ad rhamnum: «Veni et ímpera super nos». Quæ respóndit eis: «Si
    vere me regem vobis constitúitis, veníte et sub mea umbra requiéscite; sin
    autem non vultis, egrediátur ignis de rhamno et dévoret cedros Líbani!»».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_120" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_121" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 20, 2-3. 4-5. 6-7 (: 2a)</span>
  </p>
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Dómine, in virtúte tua lætábitur rex.
</div>
<div class="latin hijo hijo_123" ontouchend="cambialengua(this)">
  Dómine, in virtúte tua lætábitur rex,<br />et super salutáre tuum exsultábit
  veheménter.<br />Desidérium cordis eius tribuísti ei,<br />et voluntátem
  labiórum eius non denegásti.
</div>
<div class="latin hijo hijo_124" ontouchend="cambialengua(this)">
  <span class="red">R/. </span>Dómine, in virtúte tua lætábitur rex.
</div>
<div class="latin hijo hijo_125" ontouchend="cambialengua(this)">
  Quóniam prævenísti eum in benedictiónibus dulcédinis;<br />posuísti in cápite
  eius corónam de auro puríssimo.<br />Vitam pétiit a te, et tribuísti ei,<br />longitúdinem
  diérum in sǽculum, et in sǽculum sǽculi.
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Dómine, in virtúte tua lætábitur rex.
</div>
<div class="latin hijo hijo_127" ontouchend="cambialengua(this)">
  Magna est glória eius in salutári tuo,<br />magnificéntiam et decórem impónes
  super eum;<br />quóniam pones eum benedictiónem in sǽculum sǽculi,<br />lætificábis
  eum in gáudio ante vultum tuum.
</div>
<div class="latin hijo hijo_128" ontouchend="cambialengua(this)">
  <span class="red">R/. </span>Dómine, in virtúte tua lætábitur rex.
</div>
<div
  class="latin red hijo hijo_129"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_130" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Liberabo gregem meum de ore eorum, et non erit ultra eis in escam
  </p>
  <p class="Areadingfrom">
    Léctio libri Ezechiélis prophétæ<span class="alindcha">34, 1-11</span>
  </p>
  <p>Factum est verbum Dómini ad me dicens:</p>
  <p>
    «Fili hóminis, prophéta de pastóribus Israel, prophéta et dices pastóribus:
    Hæc dicit Dóminus Deus: Væ pastóribus Israel, qui pascébant semetípsos!
    Nonne greges pascúntur a pastóribus? Lac comedebátis et lana operiebámini
    et, quod crassum erat, occidebátis, gregem autem non pascebátis; quod
    infírmum fuit, non consolidástis et, quod ægrótum, non sanástis; quod
    fractum est, non alligástis et, quod eiéctum est, non reduxístis et, quod
    períerat, non quæsístis et super forte imperabátis cum violéntia. Et
    dispérsæ sunt oves meæ, eo quod non esset pastor; et factæ sunt in
    devoratiónem ómnium bestiárum agri et dispérsæ sunt. Erravérunt greges mei
    in cunctis móntibus et in univérso colle excélso, et super omnem fáciem
    terræ dispérsi sunt greges mei; et non erat qui requíreret, non erat qui
    requíreret.
  </p>
  <p>
    Proptérea, pastóres, audíte verbum Dómini: Vivo ego, dicit Dóminus Deus, pro
    eo quod factus est grex meus in rapínam et oves meæ in devoratiónem ómnium
    bestiárum agri, eo quod non esset pastor, neque enim quæsiérunt pastóres mei
    gregem meum, sed pascébant pastóres semetípsos et gregem meum non pascébant,
    proptérea, pastóres, audíte verbum Dómini.
  </p>
  <p>
    Hæc dicit Dóminus Deus: Ecce ego ipse super pastóres requíram gregem meum de
    manu eórum et cessáre eos fáciam, ut ultra non pascant gregem nec pascant
    ámplius pastóres semetípsos; et liberábo gregem meum de ore eórum, et non
    erit ultra eis in escam.
  </p>
  <p>
    Quia hæc dicit Dóminus Deus: Ecce ego ipse requíram oves meas et visitábo
    eas».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_132" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 22, 1-3a. 3b-4. 5. 6 (: 1)</span>
  </p>
</div>
<div class="latin hijo hijo_133" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_134" ontouchend="cambialengua(this)">
  Dóminus pascit me, et nihil mihi déerit:<br />in páscuis viréntibus me
  collocávit,<br />super aquas quiétis edúxit me,<br />ánimam meam refécit.
</div>
<div class="latin hijo hijo_135" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_136" ontouchend="cambialengua(this)">
  Dedúxit me super sémitas iustítiæ propter nomen suum.<br />Nam et si
  ambulávero in valle umbræ mortis,<br />non timébo mala, quóniam tu mecum
  es.<br />Virga tua et báculus tuus<br />ipsa me consoláta sunt.
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_138" ontouchend="cambialengua(this)">
  Parásti in conspéctu meo mensam<br />advérsus eos qui tríbulant me;<br />impinguásti
  in óleo caput meum,<br />et calix meus redúndat.
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_140" ontouchend="cambialengua(this)">
  Etenim benígnitas et misericórdia subsequéntur me<br />ómnibus diébus vitæ
  meæ,<br />et inhabitábo in domo Dómini<br />in longitúdinem diérum.
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Dóminus pascit me, et nihil mihi déerit.
</div>
<div class="latin hijo hijo_142" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Hebr 4, 12</span>
  </p>
  <p class="PsalmAlleluiaVerse">
    Allelúia.<br />Vivus est sermo Dei, et éfficax,<br />et discrétor
    cogitatiónum et intentiónum cordis.<br />Allelúia.
  </p>
</div>
<div class="latin hijo hijo_143" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">An oculus tuus nequam est, quia ego bonus sum?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">20, 1-16</span>
  </p>
</div>
<div class="latin hijo hijo_144" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_145" ontouchend="cambialengua(this)">
  <p>In illo témpore: Dixit Iesus discípulis suis parábolam hanc:</p>
  <p>
    «Símile est regnum cælórum hómini patri famílias, qui éxiit primo mane
    condúcere operários in víneam suam; conventióne autem facta cum operáriis ex
    denário diúrno, misit eos in víneam suam.
  </p>
  <p>
    Et egréssus circa horam tértiam vidit álios stantes in foro otiósos et illis
    dixit: «Ite et vos in víneam; et, quod iustum fúerit, dabo vobis». Illi
    autem abiérunt. Iterum autem éxiit circa sextam et nonam horam et fecit
    simíliter.
  </p>
  <p>
    Circa undécimam vero éxiit et invénit álios stantes et dicit illis: «Quid
    hic statis tota die otiósi?». Dicunt ei: «Quia nemo nos condúxit». Dicit
    illis: «Ite et vos in víneam».
  </p>
  <p>
    Cum sero autem factum esset, dicit dóminus víneæ procuratóri suo: «Voca
    operários et redde illis mercédem incípiens a novíssimis usque ad primos».
    Et cum veníssent, qui circa undécimam horam vénerant, accepérunt sínguli
    denárium. Veniéntes autem primi arbitráti sunt quod plus essent acceptúri;
    accepérunt autem et ipsi sínguli denárium.
  </p>
  <p>
    Accipiéntes autem murmurábant advérsus patrem famílias dicéntes: «Hi
    novíssimi una hora fecérunt, et pares illos nobis fecísti, qui portávimus
    pondus diéi et æstum!». At ille respóndens uni eórum dixit: «Amíce, non
    fácio tibi iniúriam; nonne ex denário convenísti mecum? Tolle, quod tuum
    est, et vade; volo autem et huic novíssimo dare sicut et tibi. Aut non licet
    mihi, quod volo, fácere de meis? An óculus tuus nequam est, quia ego bonus
    sum?».
  </p>
  <p>Sic erunt novíssimi primi, et primi novíssimi».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_146" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_147" ontouchend="cambialengua(this)">
  <h2>Tempus «per annum»<br />Feria V hebd. XX</h2>
</div>
<div
  class="latin red hijo hijo_148"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_149" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Quicumque primus fuerit egressus de domo, eum holocaustum offeram Domino
  </p>
  <p class="Areadingfrom">
    Léctio libri Iúdicum<span class="alindcha">11, 29-39a</span>
  </p>
  <p>In diébus illis:</p>
  <p>
    Factus est ergo super Iephte spíritus Dómini, et pertránsiens Gálaad et
    Manásse venit in Maspha Gálaad et inde ad fílios Ammon. Votum autem vovit
    Dómino dicens: «Si tradíderis fílios Ammon in manus meas, quicúmque primus
    fúerit egréssus de fóribus domus meæ mihíque occúrrerit reverténti cum pace
    a fíliis Ammon, eum holocáustum ófferam Dómino».
  </p>
  <p>
    Transivítque Iephte ad fílios Ammon, ut pugnáret contra eos; quos trádidit
    Dóminus in manus eius. Percussítque eos ab Aroer usque dum vénias in Mennith
    vigínti civitátes et usque ad Abelchármim plaga magna nimis; humiliatíque
    sunt fílii Ammon a fíliis Israel.
  </p>
  <p>
    Reverténti autem Iephte in Maspha domum suam occúrrit unigénita fília cum
    týmpanis et choris: non enim habébat álios líberos. Qua visa, scidit
    vestiménta sua et ait: «Heu, fília mi, incúrvans incurvásti me! Et tu es in
    eis, qui me pertúrbant! Apérui enim os meum ad Dóminum et áliud fácere non
    pótero».
  </p>
  <p>
    Cui illa respóndit: «Pater mi, si aperuísti os tuum ad Dóminum, fac mihi,
    quodcúmque pollícitus es, concéssa tibi a Dómino ultióne atque victória de
    hóstibus tuis fíliis Ammon».
  </p>
  <p>
    Dixítque ad patrem: «Hoc solum mihi præsta, quod déprecor: Dimítte me, ut
    duóbus ménsibus circúmeam montes et plangam virginitátem meam cum sodálibus
    meis».
  </p>
  <p>Cui ille respóndit: «Vade!». Et dimísit eam duóbus ménsibus.</p>
  <p>
    Cumque abísset cum sodálibus suis, flebat virginitátem suam in móntibus.
    Expletísque duóbus ménsibus, revérsa est ad patrem suum; et fecit ei, sicut
    vóverat.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_150" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_151" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 39, 5. 7-8a. 8b-9. 10. (: cf. 8a et 9a)</span>
  </p>
</div>
<div class="latin hijo hijo_152" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_153" ontouchend="cambialengua(this)">
  Beátus vir qui pósuit Dóminum spem suam,<br />et non respéxit supérbos et
  declinántes in mendácium.
</div>
<div class="latin hijo hijo_154" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_155" ontouchend="cambialengua(this)">
  Sacrifícium et oblatiónem noluísti,<br />aures autem fodísti mihi.<br />Holocáustum
  et pro peccáto non postulásti,<br />tunc dixi: «Ecce vénio».
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_157" ontouchend="cambialengua(this)">
  «In volúmine libri scriptum est de me<br />fácere voluntátem tuam.<br />Deus
  meus, vólui,<br />et lex tua in præcórdiis meis».
</div>
<div class="latin hijo hijo_158" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div class="latin hijo hijo_159" ontouchend="cambialengua(this)">
  Annuntiávi iustítiam tuam in ecclésia magna;<br />ecce lábia mea non
  prohibébo, Dómine, tu scisti.
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Ecce vénio, Dómine, ut fáciam voluntátem tuam.
</div>
<div
  class="latin red hijo hijo_161"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_162" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dabo vobis cor novum, et spiritum meum ponam in medio vestri
  </p>
  <p class="Areadingfrom">
    Léctio libri Ezechiélis prophétæ<span class="alindcha">36, 23-28</span>
  </p>
  <p>Hæc dicit Dóminus:</p>
  <p>
    «Sanctificábo nomen meum magnum, quod pollútum est inter gentes, quod
    polluístis in médio eárum, ut sciant gentes quia ego Dóminus, ait Dóminus
    Deus, cum sanctificátus fúero in vobis coram eis.
  </p>
  <p>
    Tollam quippe vos de géntibus et congregábo vos de univérsis terris et
    addúcam vos in terram vestram; et effúndam super vos aquam mundam, et
    mundabímini ab ómnibus inquinaméntis vestris, et ab univérsis idólis vestris
    mundábo vos.
  </p>
  <p>
    Et dabo vobis cor novum et spíritum novum ponam in médio vestri et áuferam
    cor lapídeum de carne vestra et dabo vobis cor cárneum; et spíritum meum
    ponam in médio vestri et fáciam, ut in præcéptis meis ambulétis et iudícia
    mea custodiátis et operémini. Et habitábitis in terra, quam dedi pátribus
    vestris, et éritis mihi in pópulum, et ego ero vobis in Deum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_164" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 50, 12-13. 14-15. 18-19 (: Ez 36, 25)</span>
  </p>
</div>
<div class="latin hijo hijo_165" ontouchend="cambialengua(this)">
  <span class="red">R/. </span>Effúndam super vos aquam mundam, et mundabímini
  ab ómnibus inquinaméntis vestris.
</div>
<div class="latin hijo hijo_166" ontouchend="cambialengua(this)">
  Cor mundum crea in me, Deus,<br />et spíritum firmum ínnova in viscéribus
  meis.<br />Ne proícias me a fácie tua,<br />et spíritum sanctum tuum ne
  áuferas a me.
</div>
<div class="latin hijo hijo_167" ontouchend="cambialengua(this)">
  <span class="red">R/. </span>Effúndam super vos aquam mundam, et mundabímini
  ab ómnibus inquinaméntis vestris.
</div>
<div class="latin hijo hijo_168" ontouchend="cambialengua(this)">
  Redde mihi lætítiam salutáris tui,<br />et spíritu promptíssimo confírma
  me.<br />Docébo iníquos vias tuas,<br />et ímpii ad te converténtur.
</div>
<div class="latin hijo hijo_169" ontouchend="cambialengua(this)">
  <span class="red">R/. </span>Effúndam super vos aquam mundam, et mundabímini
  ab ómnibus inquinaméntis vestris.
</div>
<div class="latin hijo hijo_170" ontouchend="cambialengua(this)">
  Non enim sacrifício delectáris,<br />holocáustum, si ófferam, non placébit.<br />Sacrifícium
  Deo spíritus contribulátus,<br />cor contrítum et humiliátum, Deus, non
  despícies.
</div>
<div class="latin hijo hijo_171" ontouchend="cambialengua(this)">
  <span class="red">R/. </span>Effúndam super vos aquam mundam, et mundabímini
  ab ómnibus inquinaméntis vestris.
</div>
<div class="latin hijo hijo_172" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Ps 94, 8</span>
  </p>
  <p class="PsalmAlleluiaVerse">
    Allelúia.<br />Hódie, nolíte obdurare corda vestra,<br />sed vocem Dómini
    audíte.<br />Allelúia.
  </p>
</div>
<div class="latin hijo hijo_173" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quoscumque inveneritis, vocate ad nuptias</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">22, 1-14</span>
  </p>
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_175" ontouchend="cambialengua(this)">
  <p>In illo témpore:</p>
  <p>
    Respóndens Iesus dixit íterum in parábolis princípibus sacerdótum et
    senióribus pópuli, dicens:
  </p>
  <p>
    «Símile factum est regnum cælórum hómini regi, qui fecit núptias fílio suo.
    Et misit servos suos vocáre invitátos ad núptias, et nolébant veníre.
  </p>
  <p>
    Iterum misit álios servos dicens: «Dícite invitátis: Ecce prándium meum
    parávi, tauri mei et altília occísa, et ómnia paráta; veníte ad núptias».
    Illi autem neglexérunt et abiérunt, álius in villam suam, álius vero ad
    negotiatiónem suam; réliqui vero tenuérunt servos eius et contumélia
    afféctos occidérunt.
  </p>
  <p>
    Rex autem irátus est et, missis exercítibus suis, pérdidit homicídas illos
    et civitátem illórum succéndit.
  </p>
  <p>
    Tunc ait servis suis: «Núptiæ quidem parátæ sunt, sed qui invitáti erant,
    non fuérunt digni; ite ergo ad éxitus viárum, et quoscúmque invenéritis,
    vocáte ad núptias». Et egréssi servi illi in vias, congregavérunt omnes,
    quos invenérunt, malos et bonos; et implétæ sunt núptiæ discumbéntium.
  </p>
  <p>
    Intrávit autem rex, ut vidéret discumbéntes, et vidit ibi hóminem non
    vestítum veste nuptiáli et ait illi: «Amíce, quómodo huc intrásti, non
    habens vestem nuptiálem?». At ille obmútuit. Tunc dixit rex minístris:
    «Ligáte pedes eius et manus et míttite eum in ténebras exterióres: ibi erit
    fletus et stridor déntium».
  </p>
  <p>Multi enim sunt vocáti, pauci vero elécti».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_177" ontouchend="cambialengua(this)">
  <h2>Tempus «per annum»<br />Feria VI hebd. XX</h2>
</div>
<div
  class="latin red hijo hijo_178"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_179" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Venit Noemi cum Ruth Moabitide ac reversa est in Bethlehem
  </p>
  <p class="Areadingfrom">
    Léctio libri Ruth<span class="alindcha">1, 1. 3-6. 14b-16. 22</span>
  </p>
  <p>
    In diébus, quando iúdices prǽerant, facta est fames in terra. Abiítque homo
    de Béthlehem Iudæ, ut peregrinarétur in regióne Moabítide cum uxóre sua
    Noémi ac duóbus líberis.
  </p>
  <p>
    Et mórtuus est Elímelech marítus Noémi, remansítque ipsa cum fíliis, qui
    accepérunt uxóres Moabítidas, quarum una vocabátur Orpha, áltera Ruth;
    manserúntque ibi decem fere annis. Et ambo mórtui sunt; remansítque múlier
    orbáta duóbus líberis ac maríto. Et surréxit, ut in pátriam pérgeret cum
    utráque nuru sua de regióne Moabítide; audíerat enim quod respexísset
    Dóminus pópulum suum et dedísset eis escas.
  </p>
  <p>
    Eleváta ígitur voce, rursum flere cœpérunt. Orpha osculáta socrum est ac
    revérsa; Ruth autem adhǽsit sócrui suæ. Cui dixit Noémi: «En revérsa est
    cognáta tua ad pópulum suum et ad deos suos; vade cum ea». Quæ respóndit:
    «Noli instáre mihi, ut relínquam te et ábeam; quocúmque perréxeris, pergam;
    ubi moráta fúeris, et ego páriter morábor: pópulus tuus pópulus meus et Deus
    tuus Deus meus.
  </p>
  <p>
    Venit ergo Noémi cum Ruth Moabítide nuru sua de terra peregrinatiónis suæ ac
    revérsa est in Béthlehem, quando hórdea métere incipiébant.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_180" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_181" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 145, 5-6ab. 6c-7. 8-9a. 9bc-10 (: 1)</span>
  </p>
</div>
<div class="latin hijo hijo_182" ontouchend="cambialengua(this)">
  <span class="red">R/. </span>Lauda, ánima mea, Dóminum.
</div>
<div class="latin hijo hijo_183" ontouchend="cambialengua(this)">
  Beátus, cuius Deus Iacob est adiútor,<br />cuius spes in Dómino Deo suo.<br />Qui
  fecit cælum et terram,<br />mare et ómnia quæ in eis sunt.
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Lauda, ánima mea, Dóminum.
</div>
<div class="latin hijo hijo_185" ontouchend="cambialengua(this)">
  Qui custódit veritátem in sǽculum,<br />facit iudícium oppréssis,<br />dat
  escam esuriéntibus.<br />Dóminus solvit compedítos.
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Lauda, ánima mea, Dóminum.
</div>
<div class="latin hijo hijo_187" ontouchend="cambialengua(this)">
  Dóminus illúminat cæcos,<br />Dóminus érigit depréssos,<br />Dóminus díligit
  iustos,<br />Dóminus custódit ádvenas.
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Lauda, ánima mea, Dóminum.
</div>
<div class="latin hijo hijo_189" ontouchend="cambialengua(this)">
  Pupíllum et víduam susténtat,<br />et viam peccatórum dispérdit.<br />Regnábit
  Dóminus in sǽcula,<br />Deus tuus, Sion,<br />in generatiónem et generatiónem.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Lauda, ánima mea, Dóminum.
</div>
<div
  class="latin red hijo hijo_191"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_192" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Ossa arida, audite verbum Domini. Educam vos de tumulis vestris, domus
    Israel
  </p>
  <p class="Areadingfrom">
    Léctio libri Ezechiélis prophétæ<span class="alindcha">37, 1-14</span>
  </p>
  <p>In diébus illis:</p>
  <p>
    Facta est super me manus Dómini et edúxit me in spíritu Dómini et pósuit me
    in médio campi, qui erat plenus óssibus, et circumdúxit me per ea in gyro:
    erant autem multa valde super fáciem campi síccaque veheménter.
  </p>
  <p>
    Et dixit ad me: «Fili hóminis, putásne vivent ossa ista?». Et dixi: «Dómine,
    tu nosti».
  </p>
  <p>
    Et dixit ad me: «Vaticináre super ossa ista et dices eis: Ossa árida, audíte
    verbum Dómini. Hæc dicit Dóminus Deus óssibus his: Ecce ego intromíttam in
    vos spíritum, et vivétis, et dabo super vos nervos et succréscere fáciam
    super vos carnes et superexténdam in vobis cutem et dabo vobis spíritum, et
    vivétis et sciétis quia ego Dóminus».
  </p>
  <p>
    Et prophetávi, sicut præcéperat mihi. Factus est autem sónitus, prophetánte
    me, et ecce commótio; et accessérunt ossa ad ossa, unumquódque ad iunctúram
    suam. Et vidi: et ecce super ea nervi et carnes ascendérunt, et exténta est
    in eis cutis désuper, sed spíritum non habébant.
  </p>
  <p>
    Et dixit ad me: «Vaticináre ad spíritum; vaticináre, fili hóminis, et dices
    ad spíritum: Hæc dicit Dóminus Deus: A quáttuor ventis veni, spíritus, et
    insúffla super interféctos istos, ut revivíscant».
  </p>
  <p>
    Et prophetávi, sicut præcéperat mihi, et ingréssus est in ea spíritus; et
    vixérunt steterúntque super pedes suos, exércitus grandis nimis valde.
  </p>
  <p>
    Et dixit ad me: «Fili hóminis, ossa hæc univérsa domus Israel est. Ipsi
    dicunt: «Aruérunt ossa nostra, et périit spes nostra, et abscíssi sumus».
    Proptérea vaticináre et dices ad eos: Hæc dicit Dóminus Deus:
  </p>
  <p>
    Ecce ego apériam túmulos vestros et edúcam vos de sepúlcris vestris, pópulus
    meus, et indúcam vos in terram Israel; et sciétis quia ego Dóminus, cum
    aperúero sepúlcra vestra et edúxero vos de túmulis vestris, pópulus meus. Et
    dabo spíritum meum in vobis, et vivétis, et collocábo vos super humum
    vestram, et sciétis quia ego Dóminus. Locútus sum et fácio», ait Dóminus
    Deus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_193" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_194" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 106, 2-3. 4-5. 6-7. 8-9 (: cf. 1)</span>
  </p>
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Confitémini Dómino, quóniam in sǽculum
  misericórdia eius.
</div>
<div class="latin hijo hijo_196" ontouchend="cambialengua(this)">
  Dicant, qui redémpti sunt a Dómino,<br />quos redémit de manu adversárii,<br />et
  de regiónibus congregávit eos,<br />a solis ortu et occásu,<br />ab aquilóne
  et mari.
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Confitémini Dómino, quóniam in sǽculum
  misericórdia eius.
</div>
<div class="latin hijo hijo_198" ontouchend="cambialengua(this)">
  Erravérunt in solitúdine, in inaquóso,<br />viam civitátis habitatiónis non
  invenérunt.<br />Esuriéntes et sitiéntes,<br />ánima eórum in ipsis defécit.
</div>
<div class="latin hijo hijo_199" ontouchend="cambialengua(this)">
  <span class="red">R/. </span>Confitémini Dómino, quóniam in sǽculum
  misericórdia eius.
</div>
<div class="latin hijo hijo_200" ontouchend="cambialengua(this)">
  Et clamavérunt ad Dóminum, cum tribularéntur,<br />et de necessitátibus eórum
  erípuit eos.<br />Et dedúxit eos in viam rectam,<br />ut irent in civitátem
  habitatiónis.
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Confitémini Dómino, quóniam in sǽculum
  misericórdia eius.
</div>
<div class="latin hijo hijo_202" ontouchend="cambialengua(this)">
  Confiteántur Dómino propter misericórdiam eius,<br />et mirabília eius in
  fílios hóminum;<br />quia satiávit ánimam sitiéntem,<br />et ánimam esuriéntem
  replévit bonis.
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Confitémini Dómino, quóniam in sǽculum
  misericórdia eius.
</div>
<div class="latin hijo hijo_204" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Ps 24, 4b-5a</span>
  </p>
  <p class="PsalmAlleluiaVerse">
    Allelúia.<br />Sémitas tuas, Deus meus, édoce me.<br />Dírige me in veritáte
    tua.<br />Allelúia.
  </p>
</div>
<div class="latin hijo hijo_205" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Diliges Dominum Deum tuum, et proximum tuum sicut teipsum
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">22, 34-40</span>
  </p>
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_207" ontouchend="cambialengua(this)">
  <p>In illo témpore:</p>
  <p>
    Pharisǽi audiéntes quod siléntium imposuísset Iesus sadducǽis, convenérunt
    in unum. Et interrogávit unus ex eis legis doctor tentans eum: «Magíster,
    quod est mandátum magnum in Lege?».
  </p>
  <p>
    Ait autem illi: «Díliges Dóminum Deum tuum in toto corde tuo et in tota
    ánima tua et in tota mente tua: hoc est magnum et primum mandátum. Secúndum
    autem símile est huic: Díliges próximum tuum sicut teípsum. In his duóbus
    mandátis univérsa Lex pendet et Prophétæ».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_209" ontouchend="cambialengua(this)">
  <h2>Tempus «per annum»<br />Sabbato hebd. XX</h2>
</div>
<div
  class="latin red hijo hijo_210"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_211" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Dóminus non est passus ut deficeret qui redimit familiam tuam. Hic est pater
    Isai patris David
  </p>
  <p class="Areadingfrom">
    Léctio libri Ruth<span class="alindcha">2, 1-3.8-11; 4, 13-17</span>
  </p>
  <p>
    Erat Noémi consanguíneus Elímelech viri sui homo potens et fortis nómine
    Booz.
  </p>
  <p>
    Dixítque Ruth Moabítis ad socrum suam: «Si permíttis, vadam in agrum et
    cólligam spicas, quæ fúgerint manus meténtium, ubicúmque cleméntis in me
    patris famílias reppérero grátiam». Cui illa respóndit: «Vade, fília mea».
    Abiit ítaque et colligébat spicas post terga meténtium. Accidit autem ut
    ager ille habéret dóminum nómine Booz, qui erat de cognatióne Elímelech.
  </p>
  <p>
    Et ait Booz ad Ruth: «Audi, fília: ne vadas ad colligéndum in álterum agrum
    nec recédas ab hoc loco, sed iúngere puéllis meis. Vide et, ubi messúerint,
    séquere eas; mandávi enim púeris, ut nemo tibi moléstus sit; sed, si
    sitíeris, vade ad sarcínulas et bibe de aqua, quam púeri háuserint».
  </p>
  <p>
    Quæ cadens in fáciem suam et adórans super terram dixit ad eum: «Unde mihi
    hoc, ut invenírem grátiam ante óculos tuos, et nosse me dignaréris
    peregrínam mulíerem?».
  </p>
  <p>
    Cui ille respóndit: «Nuntiáta sunt mihi ómnia, quæ féceris sócrui tuæ post
    mortem viri tui et quod derelíqueris paréntes tuos et terram, in qua nata
    es, et véneris ad pópulum, quem ante nesciébas».
  </p>
  <p>
    Tulit ítaque Booz Ruth et accépit uxórem; ingressúsque est ad eam, et dedit
    illi Dóminus, ut concíperet et páreret fílium.
  </p>
  <p>
    Dixerúntque mulíeres ad Noémi: «Benedíctus Dóminus, qui non est passus, ut
    defíceret tibi hódie, qui rédimit famíliam tuam, et vocétur nomen eius in
    Israel et consolétur ánimam tuam et enútriat senectútem; de nuru enim tua
    natus est, quæ te díligit et multo tibi est mélior quam septem fílii».
    Susceptúmque Noémi púerum pósuit in sinu suo et gérulæ offício fungebátur.
  </p>
  <p>
    Vicínæ autem mulíeres congratulántes ei et dicéntes: «Natus est fílius
    Noémi!», vocavérunt nomen eius Obed. Hic est pater Isai patris David.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_212" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_213" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 127, 1-2. 3. 4-5 (: 4)</span>
  </p>
</div>
<div class="latin hijo hijo_214" ontouchend="cambialengua(this)">
  <span class="red">R/. </span>Ecce sic benedicétur homo, qui timet Dóminum.
</div>
<div class="latin hijo hijo_215" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_216" ontouchend="cambialengua(this)">
  <span class="red">R/. </span>Ecce sic benedicétur homo, qui timet Dóminum.
</div>
<div class="latin hijo hijo_217" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_218" ontouchend="cambialengua(this)">
  <span class="red">R/. </span>Ecce sic benedicétur homo, qui timet Dóminum.
</div>
<div class="latin hijo hijo_219" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_220" ontouchend="cambialengua(this)">
  <span class="red">R/. </span>Ecce sic benedicétur homo, qui timet Dóminum.
</div>
<div
  class="latin red hijo hijo_221"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_222" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Maiestas Domini ingressa est templum</p>
  <p class="Areadingfrom">
    Léctio libri Ezechiélis prophétæ<span class="alindcha">43, 1-7a</span>
  </p>
  <p>
    Duxit me vir ad portam, quæ respiciébat ad viam orientálem, et ecce glória
    Dei Israel ingrediebátur per viam orientálem, et vox erat ei quasi vox
    aquárum multárum, et terra splendébat a maiestáte eius. Et vidi visiónem
    secúndum spéciem, quam víderam, quando venit, ut dispérderet civitátem, et
    spécies secúndum aspéctum, quem víderam iuxta flúvium Chobar; et cécidi
    super fáciem meam.
  </p>
  <p>
    Et maiéstas Dómini ingréssa est templum per viam portæ, quæ respiciébat ad
    oriéntem. Et levávit me spíritus et introdúxit me in átrium intérius; et
    ecce repléta erat glória Dómini domus.
  </p>
  <p>
    Et audívi loquéntem ad me de domo, cum vir staret iuxta me, et dixit ad me:
    «Fili hóminis, locus sólii mei et locus vestigiórum pedum meórum, ubi
    habitábo in médio filiórum Israel in ætérnum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_223" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_224" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 84, 9ab et 10. 11-12. 13-14 (: cf. 10b)</span>
  </p>
</div>
<div class="latin hijo hijo_225" ontouchend="cambialengua(this)">
  <span class="red">R/. </span>Inhabitábit glória Dómini in terra nostra.
</div>
<div class="latin hijo hijo_226" ontouchend="cambialengua(this)">
  Audiam quid loquátur Dóminus Deus,<br />quóniam loquétur pacem ad plebem suam
  et sanctos suos.<br />Verúmtamen prope timéntes eum salutáre ipsíus,<br />ut
  inhábitet glória in terra nostra.
</div>
<div class="latin hijo hijo_227" ontouchend="cambialengua(this)">
  <span class="red">R/. </span>Inhabitábit glória Dómini in terra nostra.
</div>
<div class="latin hijo hijo_228" ontouchend="cambialengua(this)">
  Misericórdia et véritas obviavérunt sibi,<br />iustítia et pax osculátæ
  sunt.<br />Véritas de terra orta est,<br />et iustítia de cælo prospéxit.
</div>
<div class="latin hijo hijo_229" ontouchend="cambialengua(this)">
  <span class="red">R/. </span>Inhabitábit glória Dómini in terra nostra.
</div>
<div class="latin hijo hijo_230" ontouchend="cambialengua(this)">
  Etenim Dóminus dabit benignitátem,<br />et terra nostra dabit fructum suum.<br />Iustítia
  ante eum ambulábit,<br />et ponet in via gressus suos.
</div>
<div class="latin hijo hijo_231" ontouchend="cambialengua(this)">
  <span class="red">R/. </span>Inhabitábit glória Dómini in terra nostra.
</div>
<div class="latin hijo hijo_232" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Mt 23, 9b. 10b</span>
  </p>
  <p class="PsalmAlleluiaVerse">
    Allelúia.<br />Unus est Pater vester, cæléstis;<br />et Magíster vester unus
    est, Christus.<br />Allelúia.
  </p>
</div>
<div class="latin hijo hijo_233" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Dicunt, et non faciunt</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">23, 1-12</span>
  </p>
</div>
<div class="latin hijo hijo_234" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_235" ontouchend="cambialengua(this)">
  <p>In illo témpore:</p>
  <p>Locútus est Iesus ad turbas et ad discípulos suos dicens:</p>
  <p>
    «Super cáthedram Móysis sedérunt scribæ et pharisǽi. Omnia ergo, quæcúmque
    díxerint vobis, fácite et serváte; secúndum ópera vero eórum nolíte fácere:
    dicunt enim et non fáciunt. Alligant autem ónera grávia et importabília et
    impónunt in úmeros hóminum, ipsi autem dígito suo nolunt ea movére. Omnia
    vero ópera sua fáciunt, ut videántur ab homínibus: dilátant enim phylactéria
    sua et magníficant fímbrias, amant autem primum recúbitum in cenis et primas
    cáthedras in synagógis et salutatiónes in foro et vocári ab homínibus Rabbi.
  </p>
  <p>
    Vos autem nolíte vocári Rabbi; unus enim est Magíster vester, omnes autem
    vos fratres estis. Et Patrem nolíte vocáre vobis super terram, unus enim est
    Pater vester, cæléstis. Nec vocémini Magístri, quia Magíster vester unus
    est, Christus.
  </p>
  <p>
    Qui maior est vestrum, erit miníster vester. Qui autem se exaltáverit,
    humiliábitur; et, qui se humiliáverit, exaltábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_236" ontouchend="cambialengua(this)">
  <span class="red">R/. </span>Laus tibi, Christe.
</div>
