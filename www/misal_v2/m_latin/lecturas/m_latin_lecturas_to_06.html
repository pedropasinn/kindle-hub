<div class="latin hijo hijo_1" ontouchend="cambialengua(this)">
  <h2>Tempus «per annum»<br />Domenica VI</h2>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Nemini mandavit impie agere</p>
  <p class="Areadingfrom">
    Léctio libri Ecclesiástici<span class="alindcha">15, 16-21</span>
  </p>
  <p>
    Si volúeris mandáta serváre, conservábunt te; si confídis in illo, étiam tu
    vives.
  </p>
  <p>Appósuit tibi aquam et ignem; ad quod volúeris, pórrige manum tuam.</p>
  <p>
    Ante hóminem vita et mors, bonum et malum: quod placúerit ei, dábitur illi.
  </p>
  <p>
    Quóniam multa sapiéntia Dei, et fortis in poténtia videns omnes sine
    intermissióne.
  </p>
  <p>Oculi Dómini ad timéntes eum, et ipse agnóscit omnem óperam hóminis.</p>
  <p>Némini mandávit ímpie ágere et némini dedit spátium peccándi.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 1-2. 4-5. 17-18. 33-34 (: 1b)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Beáti qui ámbulant in lege Dómini.
</div>
<div class="latin hijo hijo_6" ontouchend="cambialengua(this)">
  Beáti immaculáti in via,<br />qui ámbulant in lege Dómini.<br />Beáti qui
  servant testimónia eius,<br />in toto corde exquírunt eum.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Beáti qui ámbulant in lege Dómini.
</div>
<div class="latin hijo hijo_8" ontouchend="cambialengua(this)">
  Tu mandásti<br />mandáta tua custodíri nimis.<br />Utinam dirigántur viæ
  meæ<br />ad custodiéndas iustificatiónes tuas.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Beáti qui ámbulant in lege Dómini.
</div>
<div class="latin hijo hijo_10" ontouchend="cambialengua(this)">
  Bénefac servo tuo, et vivam,<br />et custódiam sermónem tuum.<br />Revéla
  óculos meos,<br />et considerábo mirabília de lege tua.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Beáti qui ámbulant in lege Dómini.
</div>
<div class="latin hijo hijo_12" ontouchend="cambialengua(this)">
  Legem pone mihi, Dómine, viam iustificatiónum tuárum,<br />et servábo eam
  semper.<br />Da mihi intelléctum, et servábo legem tuam,<br />et custódiam
  illam in toto corde meo.
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Beáti qui ámbulant in lege Dómini.
</div>
<div class="latin hijo hijo_14" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">
    Prædestinavit Deus sapientiam ante sǽcula in gloriam nostram
  </p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">2, 6-10</span>
  </p>
  <p>Fratres:</p>
  <p>
    Sapiéntiam lóquimur inter perféctos, sapiéntiam vero non huius sǽculi neque
    príncipum huius sǽculi, qui destruúntur, sed lóquimur Dei sapiéntiam in
    mystério, quæ abscóndita est, quam prædestinávit Deus ante sǽcula in glóriam
    nostram, quam nemo príncipum huius sǽculi cognóvit; si enim cognovíssent,
    numquam Dóminum glóriæ crucifixíssent. Sed sicut scriptum est: «Quod óculus
    non vidit, nec auris audívit, nec in cor hóminis ascéndit, quæ præparávit
    Deus his, qui díligunt illum».
  </p>
  <p>
    Nobis autem revelávit Deus per Spíritum; Spíritus enim ómnia scrutátur,
    étiam profúnda Dei.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_15" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_16" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mt 11, 25</span>
  </p>
  <p class="PsalmAlleluiaVerse">
    Allelúia.<br />Benedíctus es, Pater, Dómine cæli et terræ,<br />quia
    mystéria regni párvulis revelásti.<br />Allelúia.
  </p>
</div>
<div class="latin hijo hijo_17" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sic dictum est antiquis; ego autem dico vobis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 17-37</span>
  </p>
</div>
<div class="latin hijo hijo_18" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_19" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Nolíte putáre quóniam veni sólvere Legem aut Prophétas; non veni sólvere,
    sed adimplére. Amen quippe dico vobis: Donec tránseat cælum et terra, ióta
    unum aut unus apex non præteríbit a Lege, donec ómnia fiant.
  </p>
  <p>
    Qui ergo sólverit unum de mandátis istis mínimis et docúerit sic hómines,
    mínimus vocábitur in regno cælórum; qui autem fécerit et docúerit, hic
    magnus vocábitur in regno cælórum.
  </p>
  <p>
    Dico enim vobis: Nisi abundáverit iustítia vestra plus quam scribárum et
    pharisæórum, non intrábitis in regnum cælórum.
  </p>
  <p>
    Audístis quia dictum est antíquis: «Non occídes; qui autem occíderit, reus
    erit iudício». Ego autem dico vobis: Omnis, qui iráscitur fratri suo, reus
    erit iudício; qui autem díxerit fratri suo: «Racha», reus erit concílio; qui
    autem díxerit: «Fátue», reus erit gehénnæ ignis.
  </p>
  <p>
    Si ergo ófferes munus tuum ad altáre, et ibi recordátus fúeris quia frater
    tuus habet áliquid advérsum te, relínque ibi munus tuum ante altáre et vade,
    prius, reconciliáre fratri tuo et tunc véniens offer munus tuum.
  </p>
  <p>
    Esto conséntiens adversário tuo cito, dum es in via cum eo, ne forte tradat
    te adversárius iúdici, et iudex tradat te minístro, et in cárcerem mittáris.
    Amen dico tibi: Non éxies inde, donec reddas novíssimum quadrántem.
  </p>
  <p>
    Audístis quia dictum est: «Non mœcháberis». Ego autem dico vobis: Omnis, qui
    víderit mulíerem ad concupiscéndum eam, iam mœchátus est eam in corde suo.
  </p>
  <p>
    Quod si óculus tuus dexter scandalízat te, érue eum et próice abs te;
    éxpedit enim tibi, ut péreat unum membrórum tuórum, quam totum corpus tuum
    mittátur in gehénnam. Et si déxtera manus tua scandalízat te, abscíde eam et
    próice abs te; éxpedit enim tibi, ut péreat unum membrórum tuórum, quam
    totum corpus tuum ábeat in gehénnam.
  </p>
  <p>
    Dictum est autem: «Quicúmque dimíserit uxórem suam, det illi libéllum
    repúdii». Ego autem dico vobis: Omnis, qui dimíserit uxórem suam, excépta
    fornicatiónis causa, facit eam mœchári; et, qui dimíssam dúxerit, adúlterat.
  </p>
  <p>
    Iterum audístis quia dictum est antíquis: «Non periurábis; reddes autem
    Dómino iuraménta tua». Ego autem dico vobis: Non iuráre omníno, neque per
    cælum, quia thronus Dei est, neque per terram, quia scabéllum est pedum
    eius, neque per Hierosólymam, quia cívitas est magni Regis; neque per caput
    tuum iuráveris, quia non potes unum capíllum album fácere aut nigrum.
  </p>
  <p>
    Sit autem sermo vester: «Est, est», «Non, non»; quod autem his abundántius
    est, a Malo est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_20" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Sic dictum est antiquis; ego autem dico vobis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">5, 20-22a. 27-28. 33-34a. 37</span>
  </p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_22" ontouchend="cambialengua(this)">
  <p>In illo témpore: Dixit Iesus discípulis suis:</p>
  <p>
    «Dico vobis: Nisi abundáverit iustítia vestra plus quam scribárum et
    pharisæórum, non intrábitis in regnum cælórum.
  </p>
  <p>
    Audístis quia dictum est antíquis: “Non occídes; qui autem occíderit, reus
    erit iudício”. Ego autem dico vobis: Omnis, qui iráscitur fratri suo, reus
    erit iudício.
  </p>
  <p>
    Audístis quia dictum est: “Non mœcháberis”. Ego autem dico vobis: Omnis, qui
    víderit mulíerem ad concupiscéndum eam, iam mœchátus est eam in corde suo.
  </p>
  <p>
    Iterum audístis quia dictum est antíquis: “Non periurábis; reddes autem
    Dómino iuraménta tua”. Ego autem dico vobis: Non iuráre omníno.
  </p>
  <p>
    Sit autem sermo vester: “Est, est”, “Non, non”; quod autem his abundántius
    est, a Malo est».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_23" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_24" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Solus habitabit leprosus extra castra</p>
  <p class="Areadingfrom">
    Léctio libri Levítici<span class="alindcha">13, 1-2.44-46</span>
  </p>
  <p>Locútus est Dóminus ad Móysen et Aaron dicens:</p>
  <p>
    «Homo, in cuius carne et cute ortus fúerit tumor sive pústula aut quasi
    lucens quíppiam, id est plaga lepræ, adducétur ad Aaron sacerdótem vel ad
    unum quemlíbet filiórum eius sacerdótum.
  </p>
  <p>
    Vir maculátus est lepra, et sacérdos omníno decérnet eum esse immúndum;
    plaga est in cápite eius. Leprósus hac plaga percússus habébit vestiménta
    dissúta, comam cápitis excússam, barbam contéctam; clamábit: «Immúndus!
    Immúndus!». Omni témpore, quo leprósus est immúndus, immúndus est et solus
    habitábit extra castra».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_25" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_26" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps Ps 31, 1-2. 5. 11 (: cf. 7)</span>
  </p>
</div>
<div class="latin hijo hijo_27" ontouchend="cambialengua(this)">
  <span class="red">R/. </span>Tu es refúgium meum, exsultatiónibus salútis
  circumdábis me.
</div>
<div class="latin hijo hijo_28" ontouchend="cambialengua(this)">
  Beátus cui remíssa est iníquitas,<br />et obtéctum est peccátum.<br />Beátus
  vir cui non imputávit Dóminus delíctum,<br />nec est in spíritu eius dolus.
</div>
<div class="latin hijo hijo_29" ontouchend="cambialengua(this)">
  <span class="red">R/. </span>Tu es refúgium meum, exsultatiónibus salútis
  circumdábis me.
</div>
<div class="latin hijo hijo_30" ontouchend="cambialengua(this)">
  Peccátum meum cógnitum tibi feci,<br />et delíctum meum non abscóndi.<br />Dixi:
  «Confitébor advérsum me iniquitátem meam Dómino».<br />Et tu remisísti
  impietátem peccáti mei.
</div>
<div class="latin hijo hijo_31" ontouchend="cambialengua(this)">
  <span class="red">R/. </span>Tu es refúgium meum, exsultatiónibus salútis
  circumdábis me.
</div>
<div class="latin hijo hijo_32" ontouchend="cambialengua(this)">
  Lætámini in Dómino et exsultáte, iusti,<br />et gloriámini, omnes recti corde.
</div>
<div class="latin hijo hijo_33" ontouchend="cambialengua(this)">
  <span class="red">R/. </span>Tu es refúgium meum, exsultatiónibus salútis
  circumdábis me.
</div>
<div class="latin hijo hijo_34" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Imitatores mei estote, sicut et ego Christi</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">10, 31 — 11, 1</span>
  </p>
  <p>Fratres:</p>
  <p>
    Sive manducátis sive bíbitis sive áliud quid fácitis, ómnia in glóriam Dei
    fácite. Sine offensióne estóte Iudǽis et Græcis et Ecclésiæ Dei, sicut et
    ego per ómnia ómnibus pláceo, non quærens, quod mihi útile est, sed quod
    multis, ut salvi fiant.
  </p>
  <p>Imitatóres mei estóte, sicut et ego Christi.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_35" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_36" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 7, 16</span>
  </p>
  <p class="PsalmAlleluiaVerse">
    Allelúia.<br />Prophéta magnus surréxit in nobis,<br />et Deus visitávit
    plebem suam.<br />Allelúia.
  </p>
</div>
<div class="latin hijo hijo_37" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Discessit ab eo lepra, et mundatus est</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">1, 40-45</span>
  </p>
</div>
<div class="latin hijo hijo_38" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_39" ontouchend="cambialengua(this)">
  <p>In illo témpore:</p>
  <p>
    Venit ad Iesum leprósus déprecans eum et genu flectens et dicens ei: «Si
    vis, potes me mundáre». Et misértus exténdens manum suam tétigit eum et ait
    illi: «Volo, mundáre!»; et statim discéssit ab eo lepra, et mundátus est.
  </p>
  <p>
    Et infrémuit in eum statímque eiécit illum et dicit ei: «Vide, némini
    quidquam díxeris; sed vade, osténde te sacerdóti et offer pro emundatióne
    tua, quæ præcépit Móyses, in testimónium illis».
  </p>
  <p>
    At ille egréssus cœpit prædicáre multum et diffamáre sermónem, ita ut iam
    non posset manifésto in civitátem introíre, sed foris in desértis locis
    erat; et conveniébant ad eum úndique.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_40" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_41" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Maledictus qui confidit in homine; benedictus qui confidit in Domino
  </p>
  <p class="Areadingfrom">
    Léctio libri Ieremíæ prophétæ<span class="alindcha">17, 5-8</span>
  </p>
  <p>Hæc dicit Dóminus:</p>
  <p>
    «Maledíctus homo, qui confídit in hómine et ponit carnem bráchium suum, et a
    Dómino recédit cor eius; erit enim quasi myrícæ in desérto et non vidébit,
    cum vénerit bonum, sed habitábit in siccitáte in desérto, in terra
    salsúginis et inhabitábili.
  </p>
  <p>
    Benedíctus vir, qui confídit in Dómino, et erit Dóminus fidúcia eius; et
    erit quasi lignum, quod transplantátur super aquas, quod ad humórem mittit
    radíces suas et non timébit, cum vénerit æstus; et erit fólium eius víride,
    et in anno siccitátis non erit sollícitum nec aliquándo désinet fácere
    fructum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_42" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_43" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 1, 1-2. 3. 4 et 6 (: 39, 5a)</span>
  </p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_45" ontouchend="cambialengua(this)">
  Beátus vir qui non ábiit in consílio impiórum,<br />et in via peccatórum non
  stetit,<br />et in convéntu derisórum non sedit;<br />sed in lege Dómini
  volúntas eius,<br />et in lege eius meditátur die ac nocte.
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_47" ontouchend="cambialengua(this)">
  Et erit tamquam lignum plantátum secus decúrsus aquárum,<br />quod fructum
  suum dabit in témpore suo;<br />et fólium eius non défluet,<br />et ómnia
  quæcúmque fáciet prosperabúntur.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_49" ontouchend="cambialengua(this)">
  Non sic ímpii, non sic,<br />sed tamquam pulvis quem próicit ventus.<br />Quóniam
  novit Dóminus viam iustórum,<br />et iter impiórum períbit.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Beátus vir qui pósuit Dóminum spem suam.
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Si Christus non resurrexit, stulta est fides vestra</p>
  <p class="Areadingfrom">
    Léctio Epístolæ primæ beáti Pauli apóstoli ad Corínthios<span
      class="alindcha">15, 12. 16-20</span>
  </p>
  <p>Fratres:</p>
  <p>
    Si Christus prædicátur quod suscitátus est a mórtuis, quómodo quidam dicunt
    in vobis quóniam resurréctio mortuórum non est?
  </p>
  <p>
    Nam si mórtui non resúrgunt, neque Christus resurréxit; quod si Christus non
    resurréxit, stulta est fides vestra; adhuc estis in peccátis vestris. Ergo
    et, qui dormiérunt in Christo, periérunt. Si in hac vita tantum in Christo
    sperántes sumus, miserabilióres sumus ómnibus homínibus.
  </p>
  <p>Nunc autem Christus resurréxit a mórtuis, primítiæ dormiéntium.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_53" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 6, 23ab</span>
  </p>
  <p class="PsalmAlleluiaVerse">
    Allelúia.<br />Gaudéte in illa die et exsultáte, dicit Dóminus;<br />ecce
    enim merces vestra multa in cælo.<br />Allelúia.
  </p>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Beati pauperes. Væ vobis divitibus</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">6, 17.20-26</span>
  </p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_56" ontouchend="cambialengua(this)">
  <p>In illo témpore:</p>
  <p>
    Descéndens Iesus cum Duódecim stetit in loco campéstri, et turba multa
    discipulórum eius, et multitúdo copiósa plebis ab omni Iudǽa et Ierúsalem et
    marítima Tyri et Sidónis.
  </p>
  <p>Et ipse, elevátis óculis suis in discípulos suos, dicébat:</p>
  <p>«Beáti páuperes, quia vestrum est regnum Dei.</p>
  <p>Beáti, qui nunc esurítis, quia saturabímini.</p>
  <p>Beáti, qui nunc fletis, quia ridébitis.</p>
  <p>
    Beáti éritis, cum vos óderint hómines et cum separáverint vos et
    exprobráverint et eiécerint nomen vestrum tamquam malum propter Fílium
    hóminis. Gaudéte in illa die et exsultáte, ecce enim merces vestra multa in
    cælo; secúndum hæc enim faciébant prophétis patres eórum.
  </p>
  <p>Verúmtamen væ vobis divítibus, quia habétis consolatiónem vestram!</p>
  <p>Væ vobis, qui saturáti estis nunc, quia esuriétis!</p>
  <p>Væ vobis, qui ridétis nunc, quia lugébitis et flébitis!</p>
  <p>
    Væ, cum bene vobis díxerint omnes hómines! Secúndum hæc enim faciébant
    pseudoprophétis patres eórum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_58" ontouchend="cambialengua(this)">
  <h2>Tempus «per annum»<br />Feria II hebd. VI</h2>
</div>
<div
  class="latin red hijo hijo_59"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_60" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Consurrexit Cain adversus Abel fratrem suum et interfecit eum
  </p>
  <p class="Areadingfrom">
    Léctio libri Génesis<span class="alindcha">4, 1-15.25</span>
  </p>
  <p>
    Adam cognóvit Evam uxórem suam, quæ concépit et péperit Cain dicens:
    «Acquisívi virum per Dóminum». Rursúsque péperit fratrem eius Abel. Et fuit
    Abel pastor óvium et Cain agrícola.
  </p>
  <p>
    Factum est autem post áliquot dies ut offérret Cain de frúctibus agri munus
    Dómino. Abel quoque óbtulit de primogénitis gregis sui et de adípibus eórum.
    Et respéxit Dóminus ad Abel et ad munus eius, ad Cain vero et ad munus
    illíus non respéxit. Iratúsque est Cain veheménter, et concídit vultus eius.
  </p>
  <p>
    Dixítque Dóminus ad eum: «Quare irátus es, et cur concídit fácies tua? Nonne
    si bene égeris, vultum attólles? Sin autem male, in fóribus peccátum
    insidiábitur, et ad te erit appetítus eius, tu autem domináberis illíus».
  </p>
  <p>
    Dixítque Cain ad Abel fratrem suum: «Egrediámur foras». Cumque essent in
    agro, consurréxit Cain advérsus Abel fratrem suum et interfécit eum.
  </p>
  <p>Et ait Dóminus ad Cain: «Ubi est Abel frater tuus?».</p>
  <p>Qui respóndit: «Néscio. Num custos fratris mei sum ego?».</p>
  <p>
    Dixítque ad eum: «Quid fecísti? Vox sánguinis fratris tui clamat ad me de
    agro. Nunc ígitur maledíctus eris procul ab agro, qui apéruit os suum et
    suscépit sánguinem fratris tui de manu tua! Cum operátus fúeris eum, ámplius
    non dabit tibi fructus suos; vagus et prófugus eris super terram».
  </p>
  <p>
    Dixítque Cain ad Dóminum: «Maior est pœna mea quam ut portem eam. Ecce éicis
    me hódie a fácie agri, et a fácie tua abscóndar et ero vagus et prófugus in
    terra; omnis ígitur, qui invénerit me, occídet me».
  </p>
  <p>
    Dixítque ei Dóminus: «Nequáquam ita fiet, sed omnis qui occíderit Cain,
    séptuplum puniétur!». Posuítque Dóminus Cain signum, ut non eum interfíceret
    omnis qui invenísset eum.
  </p>
  <p>
    Cognóvit quoque Adam uxórem suam, et péperit fílium vocavítque nomen eius
    Seth dicens: «Pósuit mihi Deus semen áliud pro Abel, quem occídit Cain».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_61" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_62" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 49, 1 et 8. 16bc-17. 20-21 (: 14a)</span>
  </p>
</div>
<div class="latin hijo hijo_63" ontouchend="cambialengua(this)">
  <span class="red">R/. </span>Immola Deo sacrifícium laudis.
</div>
<div class="latin hijo hijo_64" ontouchend="cambialengua(this)">
  Deus deórum Dóminus locútus est,<br />et vocávit terram a solis ortu usque ad
  occásum.<br />«Non in sacrifíciis tuis árguam te;<br />holocáusta enim tua in
  conspéctu meo sunt semper».
</div>
<div class="latin hijo hijo_65" ontouchend="cambialengua(this)">
  <span class="red">R/. </span>Immola Deo sacrifícium laudis.
</div>
<div class="latin hijo hijo_66" ontouchend="cambialengua(this)">
  «Quare tu enárras præcépta mea,<br />et assúmis testaméntum meum in os
  tuum?<br />Tu vero odísti disciplínam,<br />et proiecísti sermónes meos
  retrórsum».
</div>
<div class="latin hijo hijo_67" ontouchend="cambialengua(this)">
  <span class="red">R/. </span>Immola Deo sacrifícium laudis.
</div>
<div class="latin hijo hijo_68" ontouchend="cambialengua(this)">
  «Sedens advérsus fratrem tuum loquebáris,<br />et advérsus fílium matris tuæ
  proferébas oppróbrium.<br />«Hæc fecísti, et tácui.<br />Existimásti quod eram
  tui símilis:<br />arguam te, et státuam illa contra fáciem tuam.».
</div>
<div class="latin hijo hijo_69" ontouchend="cambialengua(this)">
  <span class="red">R/. </span>Immola Deo sacrifícium laudis.
</div>
<div
  class="latin red hijo hijo_70"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_71" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Probatio fidei vestræ patientiam operatur, ut sitis perfecti et integri
  </p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">1, 1-11</span>
  </p>
  <p>
    Iacóbus, Dei et Dómini Iesu Christi servus, duódecim tríbubus, quæ sunt in
    dispersióne, salútem.
  </p>
  <p>
    Omne gáudium existimáte, fratres mei, cum in tentatiónibus váriis
    incidéritis, sciéntes quod probátio fídei vestræ patiéntiam operátur;
    patiéntia autem opus perféctum hábeat, ut sitis perfécti et íntegri, in
    nullo deficiéntes.
  </p>
  <p>
    Si quis autem vestrum índiget sapiéntia, póstulet a Deo, qui dat ómnibus
    affluénter et non impróperat, et dábitur ei. Póstulet autem in fide nihil
    hǽsitans; qui enim hǽsitat, símilis est flúctui maris, qui a vento movétur
    et circumfértur. Non ergo aéstimet homo ille quod accípiat áliquid a Dómino,
    vir duplex ánimo, incónstans in ómnibus viis suis.
  </p>
  <p>
    Gloriétur autem frater húmilis in exaltatióne sua, dives autem in humilitáte
    sua, quóniam sicut flos feni transíbit. Exórtus est enim sol cum ardóre et
    arefécit fenum, et flos eius décidit, et decor vultus eius depériit; ita et
    dives in itinéribus suis marcéscet.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_73" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 118, 67. 68. 71. 72. 75. 76 (: 77a)</span>
  </p>
</div>
<div class="latin hijo hijo_74" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_75" ontouchend="cambialengua(this)">
  Priúsquam humiliárer ego errávi;<br />nunc autem elóquium tuum custódiam.
</div>
<div class="latin hijo hijo_76" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_77" ontouchend="cambialengua(this)">
  Bonus es tu et benefáciens,<br />doce me iustificatiónes tuas.
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_79" ontouchend="cambialengua(this)">
  Bonum mihi quia humiliátus sum,<br />ut discam iustificatiónes tuas.
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_81" ontouchend="cambialengua(this)">
  Bonum mihi lex oris tui,<br />super mília auri et argénti
</div>
<div class="latin hijo hijo_82" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_83" ontouchend="cambialengua(this)">
  Cognóvi, Dómine, quia ǽquitas iudícia tua,<br />et in veritáte humiliásti me.
</div>
<div class="latin hijo hijo_84" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_85" ontouchend="cambialengua(this)">
  Fiat misericórdia tua ut consolétur me,<br />secúndum elóquium tuum servo tuo.
</div>
<div class="latin hijo hijo_86" ontouchend="cambialengua(this)">
  <span class="red">R/. </span>Véniant mihi miseratiónes tuæ, Dómine, et vivam.
</div>
<div class="latin hijo hijo_87" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 6</span>
  </p>
  <p class="PsalmAlleluiaVerse">
    Allelúia.<br />Ego sum via et véritas et vita, dicit Dóminus;<br />nemo
    venit ad Patrem nisi per me.<br />Allelúia.
  </p>
</div>
<div class="latin hijo hijo_88" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Quid generatio ista quærit signum?</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 11-13</span>
  </p>
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_90" ontouchend="cambialengua(this)">
  <p>In illo témpore:</p>
  <p>
    Exiérunt pharisǽi et cœpérunt conquírere cum eo quæréntes ab illo signum de
    cælo, tentántes eum. Et ingemíscens spíritu suo ait: «Quid generátio ista
    quærit signum? Amen dico vobis: Non dábitur generatióni isti signum».
  </p>
  <p>Et dimíttens eos, íterum ascéndens ábiit trans fretum.</p>
  <p class="TheWordoftheLord4">Verbum Dómini.</p>
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_92" ontouchend="cambialengua(this)">
  <h2>Tempus «per annum»<br />Feria III hebd. VI</h2>
</div>
<div
  class="latin red hijo hijo_93"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_94" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Delebo hominem, quem creavi, a facie terræ</p>
  <p class="Areadingfrom">
    Léctio libri Génesis<span class="alindcha">6, 5-8; 7, 1-5.10</span>
  </p>
  <p>
    Videns Dóminus quod multa malítia hóminum esset in terra, et cuncta
    cogitátio cordis eórum non inténta esset nisi ad malum omni témpore,
    pænítuit Dóminum quod hóminem fecísset in terra. Et tactus dolóre cordis
    intrínsecus: «Delébo, inquit, hóminem, quem creávi, a fácie terræ, ab hómine
    usque ad pecus, usque ad réptile et usque ad vólucres cæli; paénitet enim me
    fecísse eos».
  </p>
  <p>Noe vero invénit grátiam coram Dómino.</p>
  <p>
    Dixítque Dóminus ad Noe: «Ingrédere tu et omnis domus tua arcam; te enim
    vidi iustum coram me in generatióne hac. Ex ómnibus pecóribus mundis tolle
    septéna septéna, másculum et féminam; de pecóribus vero non mundis duo duo,
    másculum et féminam. Sed et de volatílibus cæli septéna septéna, másculum et
    féminam, ut salvétur semen super fáciem univérsæ terræ. Adhuc enim et post
    dies septem ego pluam super terram quadragínta diébus et quadragínta
    nóctibus et delébo omnem substántiam, quam feci, de superfície terræ».
  </p>
  <p>
    Fecit ergo Noe ómnia, quæ mandáverat ei Dóminus. Cumque transíssent septem
    dies, aquæ dilúvii inundavérunt super terram.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_95" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_96" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 28, 1a et 2. 3ac-4. 3b et 9b-10 (: 11b)</span>
  </p>
</div>
<div class="latin hijo hijo_97" ontouchend="cambialengua(this)">
  <span class="red">R/. </span>Dóminus benedícet pópulo suo in pace.
</div>
<div class="latin hijo hijo_98" ontouchend="cambialengua(this)">
  Afférte Dómino, fílii Dei,<br />afférte Dómino glóriam nóminis eius,<br />adoráte
  Dóminum in splendóre sancto.
</div>
<div class="latin hijo hijo_99" ontouchend="cambialengua(this)">
  <span class="red">R/. </span>Dóminus benedícet pópulo suo in pace.
</div>
<div class="latin hijo hijo_100" ontouchend="cambialengua(this)">
  Vox Dómini super aquas:<br />Dóminus super aquas multas.<br />Vox Dómini in
  virtúte,<br />vox Dómini in magnificéntia.
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Dóminus benedícet pópulo suo in pace.
</div>
<div class="latin hijo hijo_102" ontouchend="cambialengua(this)">
  Deus maiestátis intónuit:<br />et in templo eius omnes dicent glóriam.<br />Dóminus
  super dilúvium hábitat,<br />et sedébit Dóminus rex in ætérnum.
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Dóminus benedícet pópulo suo in pace.
</div>
<div
  class="latin red hijo hijo_104"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_105" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ipse Deus neminem tentat</p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">1, 12-18</span>
  </p>
  <p>
    Beátus vir, qui suffert tentatiónem, quia, cum probátus fúerit, accípiet
    corónam vitæ, quam repromísit Deus diligéntibus se.
  </p>
  <p>
    Nemo, cum tentátur, dicat: «A Deo tentor»; Deus enim non tentátur malis,
    ipse autem néminem tentat. Unusquísque vero tentátur a concupiscéntia sua
    abstráctus et illéctus; dein concupiscéntia, cum concéperit, parit peccátum;
    peccátum vero, cum consummátum fúerit, génerat mortem.
  </p>
  <p>
    Nolíte erráre, fratres mei dilectíssimi. Omne datum óptimum et omne donum
    perféctum de sursum est, descéndens a Patre lúminum, apud quem non est
    transmutátio nec vicissitúdinis obumbrátio. Voluntárie génuit nos verbo
    veritátis, ut simus primítiæ quædam creatúræ eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_106" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_107" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 93, 12-13a. 14-15. 18-19 (: 12a)</span>
  </p>
</div>
<div class="latin hijo hijo_108" ontouchend="cambialengua(this)">
  <span class="red">R/. </span>Beátus homo quem tu erudíeris, Dómine.
</div>
<div class="latin hijo hijo_109" ontouchend="cambialengua(this)">
  Beátus homo, quem tu erudíeris, Dómine,<br />et de lege tua docúeris eum,<br />ut
  mítiges ei a diébus malis.
</div>
<div class="latin hijo hijo_110" ontouchend="cambialengua(this)">
  <span class="red">R/. </span>Beátus homo quem tu erudíeris, Dómine.
</div>
<div class="latin hijo hijo_111" ontouchend="cambialengua(this)">
  Quia non repéllet Dóminus plebem suam,<br />et hereditátem suam non
  derelínquet.<br />Quia ad iustítiam revertétur iudícium,<br />et sequéntur
  illam omnes qui recto sunt corde.
</div>
<div class="latin hijo hijo_112" ontouchend="cambialengua(this)">
  <span class="red">R/. </span>Beátus homo quem tu erudíeris, Dómine.
</div>
<div class="latin hijo hijo_113" ontouchend="cambialengua(this)">
  Si dicébam: «Motus est pes meus»,<br />misericórdia tua, Dómine, sustentábat
  me.<br />In multitúdine sollicitúdinum meárum in corde meo,<br />consolatiónes
  tuæ lætificavérunt ánimam meam.
</div>
<div class="latin hijo hijo_114" ontouchend="cambialengua(this)">
  <span class="red">R/. </span>Beátus homo quem tu erudíeris, Dómine.
</div>
<div class="latin hijo hijo_115" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 14, 23</span>
  </p>
  <p class="PsalmAlleluiaVerse">
    Allelúia.<br />Si quis díligit me, sermónem meum servábit, dicit Dóminus,<br />et
    Pater meus díliget eum, et ad eum veniémus.<br />Allelúia.
  </p>
</div>
<div class="latin hijo hijo_116" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Cavete a fermento pharisæorum et Herodis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 14-21</span>
  </p>
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_118" ontouchend="cambialengua(this)">
  <p>In illo témpore:</p>
  <p>
    Oblíti sunt discípuli súmere panes et nisi unum panem non habébant secum in
    navi. Et præcipiébat eis Iesus dicens: «Vidéte, cavéte a ferménto
    pharisæórum et ferménto Heródis!».
  </p>
  <p>Et disputábant ad ínvicem, quia panes non habérent.</p>
  <p>
    Quo cógnito, ait illis: «Quid disputátis, quia panes non habétis? Nondum
    cognóscitis nec intellégitis? Cæcátum habétis cor vestrum? Oculos habéntes
    non vidétis, et aures habéntes non audítis? Nec recordámini, quando quinque
    panes fregi in quinque mília, quot cóphinos fragmentórum plenos
    sustulístis?».
  </p>
  <p>Dicunt ei: «Duódecim».</p>
  <p>
    «Quando illos septem in quáttuor mília, quot sportas plenas fragmentórum
    tulístis?».
  </p>
  <p>Et dicunt ei: «Septem».</p>
  <p>Et dicébat eis: «Nondum intellégitis?».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_120" ontouchend="cambialengua(this)">
  <h2>Tempus «per annum»<br />Feria IV hebd. VI</h2>
</div>
<div
  class="latin red hijo hijo_121"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_122" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Aspexit viditque quod exsiccata erat superficies terræ</p>
  <p class="Areadingfrom">
    Léctio libri Génesis<span class="alindcha">8, 6-13.20-22</span>
  </p>
  <p>
    Cum transíssent quadragínta dies, apériens Noe fenéstram arcæ, quam fécerat,
    dimísit corvum; qui egrediebátur éxiens et rédiens, donec siccaréntur aquæ
    super terram.
  </p>
  <p>
    Emísit quoque colúmbam a se, ut vidéret si iam cessássent aquæ super fáciem
    terræ. Quæ, cum non invenísset, ubi requiésceret pes eius, revérsa est ad
    eum in arcam; aquæ enim erant super univérsam terram. Extendítque manum et
    apprehénsam íntulit in arcam. Exspectátis autem ultra septem diébus áliis,
    rursum dimísit colúmbam ex arca. At illa venit ad eum ad vésperam portans
    ramum olívæ viréntibus fóliis in ore suo. Intelléxit ergo Noe quod
    cessássent aquæ super terram. Exspectavítque nihilóminus septem álios dies;
    et emísit colúmbam, quæ non est revérsa ultra ad eum.
  </p>
  <p>
    Igitur sescentésimo primo anno, primo mense, prima die mensis, siccátæ sunt
    aquæ super terram; et apériens Noe tectum arcæ, et ecce aspéxit vidítque
    quod exsiccáta erat superfícies terræ.
  </p>
  <p>
    Ædificávit autem Noe altáre Dómino; et tollens de cunctis pecóribus mundis
    et volúcribus mundis óbtulit holocáusta super altáre. Odoratúsque est
    Dóminus odórem suavitátis et locútus est Dóminus ad cor suum: «Nequáquam
    ultra maledícam terræ propter hómines, quia cogitátio humáni cordis in malum
    prona est ab adulescéntia sua. Non ígitur ultra percútiam omnem ánimam
    vivéntem, sicut feci. Cunctis diébus terræ, seméntis et messis, frigus et
    æstus, æstas et hiems, dies et nox non requiéscent».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_123" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_124" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 115, 12-13. 14-15. 18-19 (: 17a)</span>
  </p>
</div>
<div class="latin hijo hijo_125" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_126" ontouchend="cambialengua(this)">
  Quid retríbuam Dómino<br />pro ómnibus quæ retríbuit mihi?<br />Cálicem
  salutáris accípiam,<br />et nomen Dómini invocábo.
</div>
<div class="latin hijo hijo_127" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_128" ontouchend="cambialengua(this)">
  Vota mea Dómino reddam<br />coram omni pópulo eius.<br />Pretiósa in conspéctu
  Dómini<br />mors sanctórum eius.
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div class="latin hijo hijo_130" ontouchend="cambialengua(this)">
  Vota mea Dómino reddam<br />coram omni pópulo eius,<br />in átriis domus
  Dómini,<br />in médio tui, Ierúsalem.
</div>
<div class="latin hijo hijo_131" ontouchend="cambialengua(this)">
  <span class="red">R/. </span>Tibi, Dómine, sacrificábo hóstiam laudis.
</div>
<div
  class="latin red hijo hijo_132"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_133" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Estote factores verbi et non auditores tantum</p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">1, 19-27</span>
  </p>
  <p>
    Scitis, fratres mei dilécti. Sit autem omnis homo velox ad audiéndum, tardus
    autem ad loquéndum et tardus ad iram; ira enim viri iustítiam Dei non
    operátur. Propter quod abiciéntes omnem immundítiam et abundántiam malítiæ,
    in mansuetúdine suscípite ínsitum verbum, quod potest salváre ánimas
    vestras.
  </p>
  <p>
    Estóte autem factóres verbi et non auditóres tantum falléntes vosmetípsos.
    Quia si quis audítor est verbi et non factor, hic comparábitur viro
    consideránti vultum nativitátis suæ in spéculo; considerávit enim se et
    ábiit, et statim oblítus est qualis fúerit. Qui autem perspéxerit in lege
    perfécta libertátis et permánserit, non audítor obliviósus factus sed factor
    óperis, hic beátus in facto suo erit.
  </p>
  <p>
    Si quis putat se religiósum esse, non freno circumdúcens linguam suam sed
    sedúcens cor suum, huius vana est relígio. Relígio munda et immaculáta apud
    Deum et Patrem hæc est: visitáre pupíllos et víduas in tribulatióne eórum,
    immaculátum se custodíre ab hoc sǽculo.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_135" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 14, 2-3ab. 3cd-4ab. 5 (: 1b)</span>
  </p>
</div>
<div class="latin hijo hijo_136" ontouchend="cambialengua(this)">
  <span class="red">R/. </span>Quis requiéscet in monte sancto tuo, Dómine?
</div>
<div class="latin hijo hijo_137" ontouchend="cambialengua(this)">
  Qui ingréditur sine mácula, et operátur iustítiam;<br />qui lóquitur veritátem
  in corde suo,<br />qui non egit dolum in lingua sua.
</div>
<div class="latin hijo hijo_138" ontouchend="cambialengua(this)">
  <span class="red">R/. </span>Quis requiéscet in monte sancto tuo, Dómine?
</div>
<div class="latin hijo hijo_139" ontouchend="cambialengua(this)">
  Nec fecit próximo suo malum,<br />et oppróbrium non íntulit próximo suo.<br />Ad
  níhilum reputátus est in conspéctu eius malígnus,<br />timéntes autem Dóminum
  gloríficat.
</div>
<div class="latin hijo hijo_140" ontouchend="cambialengua(this)">
  <span class="red">R/. </span>Quis requiéscet in monte sancto tuo, Dómine?
</div>
<div class="latin hijo hijo_141" ontouchend="cambialengua(this)">
  Qui pecúniam suam non dedit ad usúram,<br />et múnera super innocéntem non
  accépit.<br />Qui facit hæc, non movébitur in ætérnum.
</div>
<div class="latin hijo hijo_142" ontouchend="cambialengua(this)">
  <span class="red">R/. </span>Quis requiéscet in monte sancto tuo, Dómine?
</div>
<div class="latin hijo hijo_143" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Eph 1, 17-18</span>
  </p>
  <p class="PsalmAlleluiaVerse">
    Allelúia.<br />Pater Dómini nostri Iesu Christi illúminet óculos cordis
    nostri,<br />ut sciámus quæ sit spes vocatiónis nostræ.<br />Allelúia.
  </p>
</div>
<div class="latin hijo hijo_144" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Restitutus est cæcus et videbat clare omnia</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 22-26</span>
  </p>
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_146" ontouchend="cambialengua(this)">
  <p>In illo témpore:</p>
  <p>
    Véniunt Iesus et discípuli Bethsáida. Et addúcunt ei cæcum et rogant eum, ut
    illum tangat. Et apprehéndens manum cæci edúxit eum extra vicum; et éxspuens
    in óculos eius, impósitis mánibus ei, interrogábat eum: «Vides áliquid?». Et
    aspíciens dicébat: «Vídeo hómines, quia velut árbores vídeo ambulántes».
  </p>
  <p>
    Deínde íterum impósuit manus super óculos eius; et cœpit vidére et
    restitútus est et vidébat clare ómnia.
  </p>
  <p>Et misit illum in domum suam dicens: «Nec in vicum introíeris».</p>
  <p class="TheWordoftheLord">Verbum Dómini.</p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_148" ontouchend="cambialengua(this)">
  <h2>Tempus «per annum»<br />Feria V hebd. VI</h2>
</div>
<div
  class="latin red hijo hijo_149"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_150" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Arcum meum ponam in nubibus, et erit signum fœderis inter me et inter terram
  </p>
  <p class="Areadingfrom">
    Léctio libri Génesis<span class="alindcha">9, 1-13</span>
  </p>
  <p>Benedixit Deus Noe et fíliis eius et dixit ad eos:</p>
  <p>
    «Créscite et multiplicámini et impléte terram. Et terror vester ac tremor
    sit super cuncta animália terræ et super omnes vólucres cæli cum univérsis,
    quæ movéntur super terram; omnes pisces maris mánui vestræ tráditi sunt.
    Omne, quod movétur et vivit, erit vobis in cibum; quasi hólera viréntia
    trádidi vobis ómnia, excépto quod carnem cum ánima, quæ est in sánguine, non
    comedétis.
  </p>
  <p>
    Sánguinem enim animárum vestrárum requíram de manu cunctárum bestiárum; et
    de manu hóminis, de manu viri fratris eius requíram ánimam hóminis.
    Quicúmque effúderit humánum sánguinem, per hóminem fundétur sanguis illíus;
    ad imáginem quippe Dei factus est homo.
  </p>
  <p>
    Vos autem créscite et multiplicámini et pulluláte super terram et dominámini
    ei».
  </p>
  <p>
    Hæc quoque dixit Deus ad Noe et ad fílios eius cum eo: «Ecce ego státuam
    pactum meum vobíscum et cum sémine vestro post vos et ad omnem ánimam
    vivéntem, quæ est vobíscum tam in volúcribus quam in iuméntis et in ómnibus
    béstiis terræ, quæ sunt vobíscum, cunctis, quæ egréssa sunt de arca,
    univérsis béstiis terræ. Státuam pactum meum vobíscum; et nequáquam ultra
    interficiétur omnis caro aquis dilúvii, neque erit deínceps dilúvium
    díssipans terram».
  </p>
  <p>
    Dixítque Deus: «Hoc signum foéderis, quod do inter me et vos et ad omnem
    ánimam vivéntem, quæ est vobíscum, in generatiónes sempitérnas: arcum meum
    ponam in núbibus, et erit signum foéderis inter me et inter terram».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_152" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 101, 16-18. 19-21. 29 et 22-23 (: 20b)</span>
  </p>
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Dóminus de cælo in terram aspéxit.
</div>
<div class="latin hijo hijo_154" ontouchend="cambialengua(this)">
  Et timébunt gentes nomen tuum, Dómine,<br />et omnes reges terræ glóriam
  tuam;<br />quia ædificávit Dóminus Sion,<br />et appáruit in glória sua.<br />Respéxit
  in oratiónem ínopum,<br />et non sprevit precem eórum.
</div>
<div class="latin hijo hijo_155" ontouchend="cambialengua(this)">
  <span class="red">R/. </span>Dóminus de cælo in terram aspéxit.
</div>
<div class="latin hijo hijo_156" ontouchend="cambialengua(this)">
  Scribántur hæc pro generatióne áltera,<br />et pópulus qui creábitur, laudábit
  Dóminum.<br />Quia prospéxit de excélso sanctuário suo,<br />Dóminus de cælo
  in terram aspéxit;<br />ut audíret gémitus compeditórum,<br />ut sólveret
  fílios mortis.
</div>
<div class="latin hijo hijo_157" ontouchend="cambialengua(this)">
  <span class="red">R/. </span>Dóminus de cælo in terram aspéxit.
</div>
<div class="latin hijo hijo_158" ontouchend="cambialengua(this)">
  «Fílii servórum tuórum habitábunt,<br />et semen eórum in conspéctu tuo
  firmábitur».<br />Ut annúntient in Sion nomen Dómini,<br />et laudem eius in
  Ierúsalem;<br />in conveniéndo pópuli in unum,<br />et regna, ut sérviant
  Dómino.
</div>
<div class="latin hijo hijo_159" ontouchend="cambialengua(this)">
  <span class="red">R/. </span>Dóminus de cælo in terram aspéxit.
</div>
<div
  class="latin red hijo hijo_160"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_161" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Nonne Deus elegit pauperes? Vos autem exhonorastis pauperem
  </p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">2, 1-9</span>
  </p>
  <p>
    Fratres mei, nolíte in personárum acceptióne habére fidem Dómini nostri Iesu
    Christi glóriæ. Etenim, si introíerit in synagógam vestram vir áureum ánulum
    habens in veste cándida, introíerit autem et pauper in sórdido hábitu, et
    intendátis in eum, qui indútus est veste præclára, et dixéritis: «Tu sede
    hic bene», páuperi autem dicátis: «Tu sta illic aut sede sub scabéllo meo»;
    nonne iudicátis apud vosmetípsos et facti estis iúdices cogitatiónum
    iniquárum?
  </p>
  <p>
    Audíte, fratres mei dilectíssimi. Nonne Deus elégit, qui páuperes sunt
    mundo, dívites in fide et herédes regni, quod repromísit diligéntibus se?
    Vos autem exhonorástis páuperem. Nonne dívites ópprimunt vos et ipsi trahunt
    vos ad iudícia? Nonne ipsi blasphémant bonum nomen, quod invocátum est super
    vos?
  </p>
  <p>
    Si tamen legem perfícitis regálem secúndum Scriptúram: «Díliges próximum
    tuum sicut teípsum», bene fácitis; si autem persónas accípitis, peccátum
    operámini, redargúti a lege quasi transgressóres.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_162" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_163" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 33, 2-3. 4-5. 6-7 (: 7a)</span>
  </p>
</div>
<div class="latin hijo hijo_164" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_165" ontouchend="cambialengua(this)">
  Benedícam Dóminum in omni témpore,<br />semper laus eius in ore meo.<br />In
  Dómino gloriábitur ánima mea,<br />áudiant mansuéti et læténtur.
</div>
<div class="latin hijo hijo_166" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_167" ontouchend="cambialengua(this)">
  Magnificáte Dóminum mecum,<br />et exaltémus nomen eius in idípsum.<br />Exquisívi
  Dóminum, et exaudívit me,<br />et ex ómnibus terróribus meis erípuit me.
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_169" ontouchend="cambialengua(this)">
  Respícite ad eum, et illuminámini,<br />et fácies vestræ non confundéntur.<br />Iste
  pauper clamávit, et Dóminus exaudívit eum,<br />et de ómnibus tribulatiónibus
  eius salvávit eum.
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Pauper clamávit, et Dóminus exaudívit eum.
</div>
<div class="latin hijo hijo_171" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Io 6, 63c. 68c</span>
  </p>
  <p class="PsalmAlleluiaVerse">
    Allelúia.<br />Verba tua, Dómine, Spíritus sunt et vita sunt;<br />verba
    vitæ ætérnæ habes.<br />Allelúia.
  </p>
</div>
<div class="latin hijo hijo_172" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Tu es Christus. Oportet Filium hominis multa pati</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 27-33</span>
  </p>
</div>
<div class="latin hijo hijo_173" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_174" ontouchend="cambialengua(this)">
  <p>In illo témpore:</p>
  <p>
    Egréssus est Iesus et discípuli eius in castélla Cæsaréæ Philíppi; et in via
    interrogábat discípulos suos dicens eis: «Quem me dicunt esse hómines?».
  </p>
  <p>
    Qui respondérunt illi dicentes: «Ioánnem Baptístam, álii Elíam, álii vero
    unum de prophétis».
  </p>
  <p>Et ipse interrogábat eos: «Vos vero quem me dícitis esse?».</p>
  <p>
    Respóndens Petrus ait ei: «Tu es Christus». Et comminátus est eis, ne cui
    dícerent de illo.
  </p>
  <p>
    Et cœpit docére illos: «Opórtet Fílium hóminis multa pati et reprobári a
    senióribus et a summis sacerdótibus et scribis et occídi et post tres dies
    resúrgere»; et palam verbum loquebátur.
  </p>
  <p>
    Et apprehéndens eum Petrus cœpit increpáre eum. Qui convérsus et videns
    discípulos suos comminátus est Petro et dicit: «Vade retro me, Sátana,
    quóniam non sapis, quæ Dei sunt, sed quæ sunt hóminum».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_175" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_176" ontouchend="cambialengua(this)">
  <h2>Tempus «per annum»<br />Feria VI hebd. VI</h2>
</div>
<div
  class="latin red hijo hijo_177"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Descendamus et confundamus linguam eorum</p>
  <p class="Areadingfrom">
    Léctio libri Génesis<span class="alindcha">11, 1-9</span>
  </p>
  <p>
    Erat univérsa terra lábii uníus et sermónum eorúndem. Cumque
    proficisceréntur de oriénte, invenérunt campum in terra Sénnaar et
    habitavérunt in eo. Dixítque alter ad próximum suum: «Veníte, faciámus
    láteres et coquámus eos igni». Habuerúntque láteres pro saxis et bitúmen pro
    cæménto.
  </p>
  <p>
    Et dixérunt: «Veníte, faciámus nobis civitátem et turrim, cuius culmen
    pertíngat ad cælum, et faciámus nobis nomen, ne dividámur super fáciem
    univérsæ terræ».
  </p>
  <p>
    Descéndit autem Dóminus, ut vidéret civitátem et turrim, quam ædificavérunt
    fílii hóminum, et dixit Dóminus: «Ecce unus est pópulus et unum lábium
    ómnibus; et hoc est inítium operatiónis eórum, nec eis erit deínceps
    diffícile, quidquid cogitáverint fácere. Veníte ígitur, descendámus et
    confundámus ibi linguam eórum, ut non intéllegat unusquísque vocem próximi
    sui».
  </p>
  <p>
    Atque ita divísit eos Dóminus ex illo loco super fáciem univérsæ terræ, et
    cessavérunt ædificáre civitátem. Et idcírco vocátum est nomen eius Babel,
    quia ibi confúsum est lábium univérsæ terræ, et inde dispérsit eos Dóminus
    super fáciem univérsæ terræ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_180" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 32, 10-11. 12-13. 14-15 (: cf. 12)</span>
  </p>
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Beátus pópulus quem elégit Dóminus in hereditátem
  sibi.
</div>
<div class="latin hijo hijo_182" ontouchend="cambialengua(this)">
  Dóminus díssipat consília géntium,<br />írritas facit cogitatiónes
  populórum.<br />Consílium autem Dómini in ætérnum manet,<br />cogitatiónes
  cordis eius in generatióne et generatiónem.
</div>
<div class="latin hijo hijo_183" ontouchend="cambialengua(this)">
  <span class="red">R/. </span>Beátus pópulus quem elégit Dóminus in hereditátem
  sibi.
</div>
<div class="latin hijo hijo_184" ontouchend="cambialengua(this)">
  Beáta gens, cui Dóminus est Deus,<br />pópulus, quem elégit in hereditátem
  sibi.<br />De cælo respéxit Dóminus,<br />vidit omnes fílios hóminum.
</div>
<div class="latin hijo hijo_185" ontouchend="cambialengua(this)">
  <span class="red">R/. </span>Beátus pópulus quem elégit Dóminus in hereditátem
  sibi.
</div>
<div class="latin hijo hijo_186" ontouchend="cambialengua(this)">
  De loco habitáculi sui respéxit,<br />super omnes qui hábitant terram,<br />qui
  finxit singillátim corda eórum,<br />qui intéllegit ómnia ópera eórum.
</div>
<div class="latin hijo hijo_187" ontouchend="cambialengua(this)">
  <span class="red">R/. </span>Beátus pópulus quem elégit Dóminus in hereditátem
  sibi.
</div>
<div
  class="latin red hijo hijo_188"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_189" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Sicut corpus sine spiritu emortuum est, ita et fides sine operibus mortua
    est
  </p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">2, 14-24.26</span>
  </p>
  <p>
    Quid próderit, fratres mei, si fidem quis dicat se habére, ópera autem non
    hábeat? Numquid póterit fides salváre eum?
  </p>
  <p>
    Si frater aut soror nudi sunt et índigent victu cotidiáno, dicat autem
    áliquis de vobis illis: «Ite in pace, calefacímini et saturámini», non
    dedéritis autem eis, quæ necessária sunt córporis, quid próderit? Sic et
    fides, si non hábeat ópera, mórtua est in semetípsa.
  </p>
  <p>
    Sed dicet quis: «Tu fidem habes, et ego ópera hábeo». Osténde mihi fidem
    tuam sine opéribus, et ego tibi osténdam ex opéribus meis fidem. Tu credis
    quóniam unus est Deus? Bene facis; et dǽmones credunt et contremíscunt! Vis
    autem scire, o homo inánis, quóniam fides sine opéribus otiósa est? Abraham,
    pater noster, nonne ex opéribus iustificátus est ófferens Isaac fílium suum
    super altáre? Vides quóniam fides cooperabátur opéribus illíus, et ex
    opéribus fides consummáta est; et suppléta est Scriptúra dicens: «Crédidit
    Abraham Deo, et reputátum est illi ad iustítiam», et amícus Dei appellátus
    est.
  </p>
  <p>Vidétis quóniam ex opéribus iustificátur homo et non ex fide tantum.</p>
  <p>
    Sicut enim corpus sine spíritu emórtuum est, ita et fides sine opéribus
    mórtua est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_191" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 111, 1-2. 3-4. 5-6 (: cf. 1b)</span>
  </p>
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Beátus vir qui in mandátis Dómini cupit nimis.
</div>
<div class="latin hijo hijo_193" ontouchend="cambialengua(this)">
  Beátus vir qui timet Dóminum,<br />in mandátis eius cupit nimis.<br />Potens
  in terra erit semen eius,<br />generátio rectórum benedicétur.
</div>
<div class="latin hijo hijo_194" ontouchend="cambialengua(this)">
  <span class="red">R/. </span>Beátus vir qui in mandátis Dómini cupit nimis.
</div>
<div class="latin hijo hijo_195" ontouchend="cambialengua(this)">
  Glória et divítiæ in domo eius,<br />et iustítia eius manet in sǽculum
  sǽculi.<br />Exórtum est in ténebris lumen rectis,<br />miséricors et
  miserátor et iustus.
</div>
<div class="latin hijo hijo_196" ontouchend="cambialengua(this)">
  <span class="red">R/. </span>Beátus vir qui in mandátis Dómini cupit nimis.
</div>
<div class="latin hijo hijo_197" ontouchend="cambialengua(this)">
  Iucúndus homo qui miserétur et cómmodat,<br />dispónet res suas in iudício,<br />quia
  in ætérnum non commovébitur.<br />In memória ætérna erit iustus.
</div>
<div class="latin hijo hijo_198" ontouchend="cambialengua(this)">
  <span class="red">R/. </span>Beátus vir qui in mandátis Dómini cupit nimis.
</div>
<div class="latin hijo hijo_199" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 15, 15b</span>
  </p>
  <p class="PsalmAlleluiaVerse">
    Allelúia.<br />Vos dixi amícos, dicit Dóminus,<br />quia ómnia, quæ audívi a
    Patre meo, nota feci vobis.<br />Allelúia.
  </p>
</div>
<div class="latin hijo hijo_200" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Qui perdiderit animam suam propter me et Evangelium, salvam eam faciet
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">8, 34 — 9, 1</span>
  </p>
</div>
<div class="latin hijo hijo_201" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_202" ontouchend="cambialengua(this)">
  <p>In illo témpore:</p>
  <p>
    Convocáta turba cum discípulis suis, dixit eis Iesus: «Si quis vult post me
    sequi, déneget semetípsum et tollat crucem suam et sequátur me. Qui enim
    volúerit ánimam suam salvam fácere, perdet eam; qui autem perdíderit ánimam
    suam propter me et Evangélium, salvam eam fáciet.
  </p>
  <p>
    Quid enim prodest hómini, si lucrétur mundum totum et detriméntum fáciat
    ánimæ suæ? Quid enim dabit homo commutatiónem pro ánima sua?
  </p>
  <p>
    Qui enim me confúsus fúerit et mea verba in generatióne ista adúltera et
    peccatríce, et Fílius hóminis confundétur eum, cum vénerit in glória Patris
    sui cum ángelis sanctis».
  </p>
  <p>
    Et dicébat illis: «Amen dico vobis: Sunt quidam de hic stántibus, qui non
    gustábunt mortem, donec vídeant regnum Dei venísse in virtúte».
  </p>
  <p class="TheWordoftheLord4">Verbum Dómini.</p>
</div>
<div class="latin hijo hijo_203" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_204" ontouchend="cambialengua(this)">
  <h2>Tempus «per annum»<br />Sabbato hebd. VI</h2>
</div>
<div
  class="latin red hijo hijo_205"
  style="text-align: center; font-size: 110%"
  ontouchend="cambialengua(this)"
>
  Anno primo
</div>
<div class="latin hijo hijo_206" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Fide intellegimus aptata esse sǽcula verbo Dei</p>
  <p class="Areadingfrom">
    <span>Léctio Epístolæ ad Hebrǽos</span><span class="alindcha">11, 1-7</span>
  </p>
  <p>Fratres:</p>
  <p>
    Est fides sperandórum substántia, rerum arguméntum non apparéntium. In hac
    enim testimónium consecúti sunt senióres.
  </p>
  <p>
    Fide intellégimus aptáta esse sǽcula verbo Dei, ut ex invisibílibus
    visibília facta sint.
  </p>
  <p>
    Fide ampliórem hóstiam Abel quam Cain óbtulit Deo, per quam testimónium
    consecútus est esse iustus, testimónium perhibénte munéribus eius Deo; et
    per illam defúnctus adhuc lóquitur.
  </p>
  <p>
    Fide Henoch translátus est, ne vidéret mortem, et non inveniebátur, quia
    tránstulit illum Deus; ante translatiónem enim testimónium accépit placuísse
    Deo. Sine fide autem impossíbile placére; crédere enim opórtet accedéntem ad
    Deum quia est et inquiréntibus se remunerátor fit.
  </p>
  <p>
    Fide Noe, respónso accépto de his, quæ adhuc non videbántur, revéritus
    aptávit arcam in salútem domus suæ; per quam damnávit mundum, et iustítiæ,
    quæ secúndum fidem est, heres est institútus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_207" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_208" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 144, 2-3. 4-5. 10-11 (: cf. 1b)</span>
  </p>
</div>
<div class="latin hijo hijo_209" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.
</div>
<div class="latin hijo hijo_210" ontouchend="cambialengua(this)">
  Per síngulos dies benedícam tibi,<br />et laudábo nomen tuum in sǽculum et in
  sǽculum sǽculi.<br />Magnus Dóminus et laudábilis nimis,<br />et magnitúdinis
  eius non est investigátio.
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.
</div>
<div class="latin hijo hijo_212" ontouchend="cambialengua(this)">
  Generátio generatióni laudábit ópera tua,<br />et poténtiam tuam
  pronuntiábunt.<br />Magnificéntiam glóriæ maiestátis tuæ loquéntur,<br />et
  mirabília tua enarrábunt.
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.
</div>
<div class="latin hijo hijo_214" ontouchend="cambialengua(this)">
  Confiteántur tibi, Dómine, ómnia ópera tua;<br />et sancti tui benedícant
  tibi.<br />Glóriam regni tui dicant,<br />et poténtiam tuam loquántur.
</div>
<div class="latin hijo hijo_215" ontouchend="cambialengua(this)">
  <span class="red">R/. </span>Benedícam nómini tuo, Dómine, in ætérnum.
</div>
<div
  class="latin red hijo hijo_216"
  style="text-align: center; font-size: 110%"
  ontouchend="cambialengua(this)"
>
  Anno secundo
</div>
<div class="latin hijo hijo_217" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Linguam nullus hominum domare potest</p>
  <p class="Areadingfrom">
    Léctio Epístolæ beáti Iacóbi apóstoli<span class="alindcha">3, 1-10</span>
  </p>
  <p>
    Nolíte plures magístri fíeri, fratres mei, sciéntes quóniam maius iudícium
    accipiémus. In multis enim offéndimus omnes.
  </p>
  <p>
    Si quis in verbo non offéndit, hic perféctus est vir, potens étiam freno
    circumdúcere totum corpus. Si autem equórum frenos in ora míttimus ad
    obœdiéndum nobis, et omne corpus illórum circumférimus. Ecce et naves, cum
    tam magnæ sint et a ventis válidis minéntur, circumferúntur a mínimo
    gubernáculo, ubi ímpetus dirigéntis volúerit; ita et lingua módicum quidem
    membrum est et magna exsúltat.
  </p>
  <p>
    Ecce quantus ignis quam magnam silvam incéndit! Et lingua ignis est,
    univérsitas iniquitátis; lingua constitúitur in membris nostris, quæ máculat
    totum corpus et inflámmat rotam nativitátis et inflammátur a gehénna.
  </p>
  <p>
    Omnis enim natúra et bestiárum et vólucrum et serpéntium et étiam cetórum
    domátur et dómita est a natúra humána; linguam autem nullus hóminum domáre
    potest, inquiétum malum, plena venéno mortífero. In ipsa benedícimus Dóminum
    et Patrem et in ipsa maledícimus hómines, qui ad similitúdinem Dei facti
    sunt; ex ipso ore procédit benedíctio et maledíctio. Non opórtet, fratres
    mei, hæc ita fíeri.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_218" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_219" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 11, 2-3. 4-5. 7-8 (: 8a)</span>
  </p>
</div>
<div class="latin hijo hijo_220" ontouchend="cambialengua(this)">
  <span class="red">R/. </span>Tu, Dómine, servábis nos.
</div>
<div class="latin hijo hijo_221" ontouchend="cambialengua(this)">
  Salvum me fac, Dómine, quóniam defécit sanctus,<br />quóniam deminúti sunt
  fidéles a fíliis hóminum.<br />Vana locúti sunt unusquísque ad próximum
  suum;<br />in lábiis dolósis, in dúplici corde locúti sunt.
</div>
<div class="latin hijo hijo_222" ontouchend="cambialengua(this)">
  <span class="red">R/. </span>Tu, Dómine, servábis nos.
</div>
<div class="latin hijo hijo_223" ontouchend="cambialengua(this)">
  Dispérdat Dóminus univérsa lábia dolósa<br />et linguam magníloquam.<br />Qui
  dixérunt: «Língua nostra magnificábimur,<br />lábia nostra a nobis sunt;<br />quis
  noster dóminus est?».
</div>
<div class="latin hijo hijo_224" ontouchend="cambialengua(this)">
  <span class="red">R/. </span>Tu, Dómine, servábis nos.
</div>
<div class="latin hijo hijo_225" ontouchend="cambialengua(this)">
  Elóquia Dómini elóquia casta,<br />argéntum igne examinátum, separátum a
  terra,<br />purgátum séptuplum.<br />Tu, Dómine, servábis nos et custódies
  nos,<br />a generatióne hac in ætérnum.<br />In circúitu ímpii ámbulant,<br />cum
  exaltántur sordes inter fílios hóminum.
</div>
<div class="latin hijo hijo_226" ontouchend="cambialengua(this)">
  <span class="red">R/. </span>Tu, Dómine, servábis nos.
</div>
<div class="latin hijo hijo_227" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Mc 9, 7</span>
  </p>
  <p class="PsalmAlleluiaVerse">
    Allelúia.<br />Cæli apérti sunt et vox Patris intónuit:<br />«Hic est Fílius
    meus diléctus: audíte illum».<br />Allelúia.
  </p>
</div>
<div class="latin hijo hijo_228" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Transfiguratus est coram ipsis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Marcum<span class="alindcha">9, 2-13</span>
  </p>
</div>
<div class="latin hijo hijo_229" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_230" ontouchend="cambialengua(this)">
  <p>In illo témpore:</p>
  <p>
    Assúmit Iesus Petrum et Iacóbum et Ioánnem, et ducit illos in montem
    excélsum seórsum solos. Et transfigurátus est coram ipsis; et vestiménta
    eius facta sunt splendéntia, cándida nimis, quália fullo super terram non
    potest tam cándida fácere. Et appáruit illis Elías cum Móyse, et erant
    loquéntes cum Iesu.
  </p>
  <p>
    Et respóndens Petrus ait Iesu: «Rabbi, bonum est nos hic esse; et faciámus
    tria tabernácula: tibi unum et Móysi unum et Elíæ unum». Non enim sciébat
    quid respondéret; erant enim extérriti.
  </p>
  <p>
    Et facta est nubes obúmbrans eos, et venit vox de nube: «Hic est Fílius meus
    diléctus; audíte illum». Et statim circumspiciéntes néminem ámplius vidérunt
    nisi Iesum tantum secum.
  </p>
  <p>
    Et descendéntibus illis de monte, præcépit illis, ne cui, quæ vidíssent,
    narrárent, nisi cum Fílius hóminis a mórtuis resurréxerit. Et verbum
    continuérunt apud se, conquiréntes quid esset illud: «a mórtuis resúrgere».
  </p>
  <p>
    Et interrogábant eum dicéntes: «Quid ergo dicunt scribæ quia Elíam opórteat
    veníre primum?».
  </p>
  <p>
    Qui ait illis: «Elías véniens primo, restítuit ómnia; et quómodo scriptum
    est super Fílio hóminis, ut multa patiátur et contemnátur? Sed dico vobis:
    Et Elías venit; et fecérunt illi, quæcúmque volébant, sicut scriptum est de
    eo».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_231" ontouchend="cambialengua(this)">
  <span class="red">R/. </span>Laus tibi, Christe.
</div>
