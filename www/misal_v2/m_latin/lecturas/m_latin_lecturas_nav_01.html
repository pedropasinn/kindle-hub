<div class="latin hijo hijo_1" ontouchend="cambialengua(this)">
  <h2>Die 25 decembris<br />IN NATIVITATE DOMINI</h2>
  <h3>Sollemnitas<br />Ad Missam in Vigilia</h3>
</div>
<div class="latin hijo hijo_2" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Complacuit Domino in te</p>
  <p class="Areadingfrom">
    Léctio libri Isaíæ prophétæ<span class="alindcha">62, 1-5</span>
  </p>
  <p>
    Propter Sion non tacébo et propter Ierúsalem non quiéscam, donec egrediátur
    ut splendor iustítia eius, et salus eius ut lampas accendátur.
  </p>
  <p>
    Et vidébunt gentes iustítiam tuam, et cuncti reges glóriam tuam; et
    vocáberis nómine novo, quod os Dómini nominábit. Et eris coróna glóriæ in
    manu Dómini, et diadéma regni in manu Dei tui.
  </p>
  <p>
    Non vocáberis ultra Derelícta, et terra tua non vocábitur ámplius Desoláta;
    sed vocáberis Beneplácitum meum in ea, et terra tua Nupta, quia complácuit
    Dómino in te, et terra tua erit nupta. Nam ut iúvenis uxórem ducit vírginem,
    ita ducent te fílii tui; ut gaudet sponsus super sponsam, ita gaudébit super
    te Deus tuus.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_3" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_4" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 88, 4-5. 16-17. 27 et 29 (: cf. 2a)</span>
  </p>
</div>
<div class="latin hijo hijo_5" ontouchend="cambialengua(this)">
  <span class="red">R/. </span>Misericórdias tuas, Dómine, in ætérnum cantábo.
</div>
<div class="latin hijo hijo_6" ontouchend="cambialengua(this)">
  Misericórdias Dómini in ætérnum cantábo,<br />in generatiónem et
  generatiónem<br />annuntiábo veritátem tuam in ore meo.<br />Quóniam dixísti:
  «In ætérnum misericórdia ædificábitur»,<br />in cælis firmábitur véritas tua.
</div>
<div class="latin hijo hijo_7" ontouchend="cambialengua(this)">
  <span class="red">R/. </span>Misericórdias tuas, Dómine, in ætérnum cantábo.
</div>
<div class="latin hijo hijo_8" ontouchend="cambialengua(this)">
  Beátus pópulus qui scit iubilatiónem;<br />Dómine, in lúmine vultus tui
  ambulábunt,<br />et in nómine tuo exsultábunt tota die,<br />et in iustítia
  tua exaltabúntur.
</div>
<div class="latin hijo hijo_9" ontouchend="cambialengua(this)">
  <span class="red">R/. </span>Misericórdias tuas, Dómine, in ætérnum cantábo.
</div>
<div class="latin hijo hijo_10" ontouchend="cambialengua(this)">
  Ipse invocábit me: Pater meus es tu,<br />Deus meus et refúgium salútis
  meæ.<br />In ætérnum servábo illi misericórdiam meam,<br />et testaméntum meum
  fidéle ipsi.
</div>
<div class="latin hijo hijo_11" ontouchend="cambialengua(this)">
  <span class="red">R/. </span>Misericórdias tuas, Dómine, in ætérnum cantábo.
</div>
<div class="latin hijo hijo_12" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Testimonium Pauli de Christo, Filio David</p>
  <p class="Areadingfrom">
    Léctio Actuum Apostolórum<span class="alindcha">13, 16-17.22-25</span>
  </p>
  <p>
    [Cum venísset Paulus Antiochíam Pisídiæ, surgens in synagóga] manu siléntium
    indícens ait: «Viri Israelítæ et qui timétis Deum, audíte. Deus plebis huius
    Israel elégit patres nostros et plebem exaltávit, cum essent íncolæ in terra
    Ægýpti, et in bráchio excélso edúxit eos ex ea.
  </p>
  <p>
    Et exínde suscitávit illis David in regem, cui et testimónium pérhibens
    dixit: “Invéni David fílium Iesse, virum secúndum cor meum, qui fáciet omnes
    voluntátes meas”.
  </p>
  <p>
    Huius Deus ex sémine secúndum promissiónem edúxit Israel salvatórem Iesum,
    prædicánte Ioánne ante advéntum eius baptísmum pæniténtiæ omni pópulo
    Israel. Cum impléret autem Ioánnes cursum suum, dicébat: “Quid me
    arbitrámini esse? Non sum ego; sed ecce venit post me, cuius non sum dignus
    calceaménta pedum sólvere”».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_13" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_14" ontouchend="cambialengua(this)">
  <p class="PsalmAlleluiaTitle">Alleluia</p>
  <p class="PsalmAlleluiaVerse">
    Allelúia.<br />Crástina die delébitur iníquitas terræ:<br />et regnábit
    super nos Salvátor mundi.<br />Allelúia.
  </p>
</div>
<div class="latin hijo hijo_15" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Genealogia Iesu Christi, filii David</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">1, 1-25</span>
  </p>
</div>
<div class="latin hijo hijo_16" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_17" ontouchend="cambialengua(this)">
  <p class="TheWordoftheLord4">
    Liber generatiónis Iesu Christi fílii David fílii Abraham.
  </p>
  <p>
    Abraham génuit Isaac, Isaac autem génuit Iacob, Iacob autem génuit Iudam et
    fratres eius, Iudas autem génuit Phares et Zara de Thamar, Phares autem
    génuit Esrom, Esrom autem génuit Aram, Aram autem génuit Amínadab, Amínadab
    autem génuit Naásson, Naásson autem génuit Salmon, Salmon autem génuit Booz
    de Rahab, Booz autem génuit Obed ex Ruth, Obed autem génuit Iesse, Iesse
    autem génuit David regem.
  </p>
  <p>
    David autem génuit Salomónem ex ea, quæ fuit Uríæ, Sálomon autem génuit
    Róboam, Róboam autem génuit Abíam, Abía autem génuit Asa, Asa autem génuit
    Iósaphat, Iósaphat autem génuit Ioram, Ioram autem génuit Ozíam, Ozías autem
    génuit Ióatham, Ióatham autem génuit Achaz, Achaz autem génuit Ezechíam,
    Ezechías autem génuit Manássen, Manásses autem génuit Amon, Amon autem
    génuit Iosíam, Iosías autem génuit Iechoníam et fratres eius in
    transmigratióne Babylónis.
  </p>
  <p>
    Et post transmigratiónem Babylónis Iechonías génuit Saláthiel, Saláthiel
    autem génuit Zoróbabel, Zoróbabel autem génuit Abiud, Abiud autem génuit
    Elíachim, Elíachim autem génuit Azor, Azor autem génuit Sadoc, Sadoc autem
    génuit Achim, Achim autem génuit Eliud, Eliud autem génuit Eleázar, Eleázar
    autem génuit Matthan, Matthan autem génuit Iacob, Iacob autem génuit Ioseph
    virum Maríæ, de qua natus est Iesus, qui vocátur Christus.
  </p>
  <p>
    Omnes ergo generatiónes ab Abraham usque ad David generatiónes
    quattuórdecim; et a David usque ad transmigratiónem Babylónis generatiónes
    quattuórdecim; et a transmigratióne Babylónis usque ad Christum generatiónes
    quattuórdecim.
  </p>
  <p>Iesu Christi autem generátio sic erat.</p>
  <p>
    Cum esset desponsáta mater eius María Ioseph, ántequam convenírent invénta
    est in útero habens de Spíritu Sancto. Ioseph autem vir eius, cum esset
    iustus et nollet eam tradúcere, vóluit occúlte dimíttere eam.
  </p>
  <p>
    Hæc autem eo cogitánte, ecce ángelus Dómini in somnis appáruit ei dicens:
    «Ioseph fili David, noli timére accípere Maríam cóniugem tuam. Quod enim in
    ea natum est, de Spíritu Sancto est; páriet autem fílium, et vocábis nomen
    eius Iesum: ipse enim salvum fáciet pópulum suum a peccátis eórum».
  </p>
  <p>
    Hoc autem totum factum est, ut adimplerétur id, quod dictum est a Dómino per
    prophétam dicéntem: «Ecce, virgo in útero habébit et páriet fílium, et
    vocábunt nomen eius Emmánuel», quod est interpretátum Nobíscum Deus.
  </p>
  <p>
    Exsúrgens autem Ioseph a somno fecit, sicut præcépit ei ángelus Dómini, et
    accépit cóniugem suam; et non cognoscébat eam, donec péperit fílium, et
    vocávit nomen eius Iesum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_18" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Pariet Maria filium, et vocabis nomen eius Iesum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">1, 18-25</span>
  </p>
</div>
<div class="latin hijo hijo_19" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_20" ontouchend="cambialengua(this)">
  <p class="TheWordoftheLord4">Iesu Christi generátio sic erat.</p>
  <p>
    Cum esset desponsáta mater eius María Ioseph, ántequam convenírent invénta
    est in útero habens de Spíritu Sancto. Ioseph autem vir eius, cum esset
    iustus et nollet eam tradúcere, vóluit occúlte dimíttere eam.
  </p>
  <p>
    Hæc autem eo cogitánte, ecce ángelus Dómini in somnis appáruit ei dicens:
    «Ioseph fili David, noli timére accípere Maríam cóniugem tuam. Quod enim in
    ea natum est, de Spíritu Sancto est; páriet autem fílium, et vocábis nomen
    eius Iesum: ipse enim salvum fáciet pópulum suum a peccátis eórum».
  </p>
  <p>
    Hoc autem totum factum est, ut adimplerétur id, quod dictum est a Dómino per
    prophétam dicéntem: «Ecce, virgo in útero habébit et páriet fílium, et
    vocábunt nomen eius Emmánuel», quod est interpretátum Nobíscum Deus.
  </p>
  <p>
    Exsúrgens autem Ioseph a somno fecit, sicut præcépit ei ángelus Dómini, et
    accépit cóniugem suam; et non cognoscébat eam, donec péperit fílium, et
    vocávit nomen eius Iesum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_21" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_22" ontouchend="cambialengua(this)">
  <h2>Die 25 decembris<br />IN NATIVITATE DOMINI</h2>
  <h3>Sollemnitas<br />Ad Missam in nocte</h3>
</div>
<div class="latin hijo hijo_23" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Filius datus est nobis</p>
  <p class="Areadingfrom">
    Léctio libri Isaíæ prophétæ<span class="alindcha">9, 1-3.5-6</span>
  </p>
  <p>
    Pópulus, qui ambulábat in ténebris, vidit lucem magnam; habitántibus in
    regióne umbræ mortis lux orta est eis. Multiplicásti exsultatiónem et
    magnificásti lætítiam; lætántur coram te sicut lætántes in messe, sicut
    exsúltant, quando dívidunt spólia. Iugum enim óneris eius et virgam úmeri
    eius et sceptrum exactóris eius fregísti, sicut in die Mádian. Quia omnis
    cáliga incedéntis cum tumúltu et vestiméntum mixtum sánguine erit in
    combustiónem, cibus ignis.
  </p>
  <p>
    Párvulus enim natus est nobis, fílius datus est nobis; et factus est
    principátus super úmerum eius; et vocábitur nomen eius admirábilis
    Consiliárius, Deus fortis, Pater æternitátis, Princeps pacis. Magnum erit
    eius impérium, et pacis non erit finis super sólium David et super regnum
    eius, ut confírmet illud et corróboret in iudício et iustítia ámodo et usque
    in sempitérnum: zelus Dómini exercítuum fáciet hoc.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_24" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_25" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1-2a. 2b-3. 11-12. 13 (: Lc 2, 11)</span>
  </p>
</div>
<div class="latin hijo hijo_26" ontouchend="cambialengua(this)">
  <span class="red">R/. </span>Hódie natus est nobis Salvátor, qui est Christus
  Dóminus.
</div>
<div class="latin hijo hijo_27" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Cantáte
  Dómino, benedícite nómini eius.
</div>
<div class="latin hijo hijo_28" ontouchend="cambialengua(this)">
  <span class="red">R/. </span>Hódie natus est nobis Salvátor, qui est Christus
  Dóminus.
</div>
<div class="latin hijo hijo_29" ontouchend="cambialengua(this)">
  Annuntiáte de die in diem salutáre eius.<br />Annuntiáte inter gentes glóriam
  eius,<br />in ómnibus pópulis mirabília eius.
</div>
<div class="latin hijo hijo_30" ontouchend="cambialengua(this)">
  <span class="red">R/. </span>Hódie natus est nobis Salvátor, qui est Christus
  Dóminus.
</div>
<div class="latin hijo hijo_31" ontouchend="cambialengua(this)">
  Læténtur cæli et exsúltet terra,<br />sonet mare et plenitúdo eius;<br />gaudébunt
  campi et ómnia, quæ in eis sunt.
</div>
<div class="latin hijo hijo_32" ontouchend="cambialengua(this)">
  <span class="red">R/. </span>Hódie natus est nobis Salvátor, qui est Christus
  Dóminus.
</div>
<div class="latin hijo hijo_33" ontouchend="cambialengua(this)">
  Tunc exsultábunt ómnia ligna silvárum<br />a fácie Dómini, quia venit,<br />quóniam
  venit iudicáre terram.<br />Iudicábit orbem terræ in iustítia<br />et pópulos
  in veritáte sua.
</div>
<div class="latin hijo hijo_34" ontouchend="cambialengua(this)">
  <span class="red">R/. </span>Hódie natus est nobis Salvátor, qui est Christus
  Dóminus.
</div>
<div class="latin hijo hijo_35" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Apparuit gratia Dei omnibus hominibus</p>
  <p class="Areadingfrom">
    Léctio Epístolæ béati Pauli apóstoli ad Titum<span class="alindcha">2, 11-14
    </span>
  </p>
  <p>Caríssime:</p>
  <p>
    Appáruit grátia Dei salutáris ómnibus homínibus erúdiens nos, ut abnegántes
    impietátem et sæculária desidéria sóbrie et iuste et pie vivámus in hoc
    sǽculo, exspectántes beátam spem et advéntum glóriæ magni Dei et salvatóris
    nostri Iesu Christi; qui dedit semetípsum pro nobis, ut nos redímeret ab
    omni iniquitáte et mundáret sibi pópulum peculiárem, sectatórem bonórum
    óperum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_36" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_37" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 2, 10-11</span>
  </p>
  <p class="PsalmAlleluiaVerse">
    Allelúia.<br />Evangelízo vobis gáudium magnum:<br />natus est nobis hódie
    Salvátor, Christus Dóminus.<br />Allelúia.
  </p>
</div>
<div class="latin hijo hijo_38" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Natus est vobis hodie Salvator</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 1-14</span>
  </p>
</div>
<div class="latin hijo hijo_39" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_40" ontouchend="cambialengua(this)">
  <p>
    Factum est in diébus illis éxiit edíctum a Cǽsare Augústo, ut describerétur
    univérsus orbis. Hæc descríptio prima facta est prǽside Sýriæ Quiríno. Et
    ibant omnes, ut profiteréntur, sínguli in suam civitátem.
  </p>
  <p>
    Ascéndit autem et Ioseph a Galilǽa de civitáte Názareth in Iudǽam in
    civitátem David, quæ vocátur Béthlehem, eo quod esset de domo et família
    David, ut profiterétur cum María desponsáta sibi, uxóre prægnánte.
  </p>
  <p>
    Factum est autem, cum essent ibi, impléti sunt dies, ut páreret, et péperit
    fílium suum primogénitum; et pannis eum invólvit et reclinávit eum in
    præsépio, quia non erat eis locus in deversório.
  </p>
  <p>
    Et pastóres erant in regióne eádem vigilántes et custodiéntes vigílias
    noctis supra gregem suum. Et ángelus Dómini stetit iuxta illos, et cláritas
    Dómini circumfúlsit illos, et timuérunt timóre magno. Et dixit illis
    ángelus: «Nolíte timére; ecce enim evangelízo vobis gáudium magnum, quod
    erit omni pópulo, quia natus est vobis hódie Salvátor, qui est Christus
    Dóminus, in civitáte David. Et hoc vobis signum: inveniétis infántem pannis
    involútum et pósitum in præsépio».
  </p>
  <p>
    Et súbito facta est cum ángelo multitúdo milítiæ cæléstis laudántium Deum et
    dicéntium: «Glória in altíssimis Deo, et super terram pax in homínibus bonæ
    voluntátis».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_41" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_42" ontouchend="cambialengua(this)">
  <h2>Die 25 decembris<br />IN NATIVITATE DOMINI</h2>
  <h3>Sollemnitas<br />Ad Missam in aurora</h3>
</div>
<div class="latin hijo hijo_43" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Ecce salus tua venit.</p>
  <p class="Areadingfrom">
    Léctio libri Isaíæ prophétæ<span class="alindcha">62, 11-12</span>
  </p>
  <p class="Incipit-oneline">
    Ecce Dóminus audítum fecit in extrémis terræ: «Dícite fíliæ Sion: Ecce salus
    tua venit, ecce merces eius cum eo, et prǽmium eius coram illo. Et vocábunt
    eos Pópulus sanctus, Redémpti a Dómino; tu autem vocáberis Quæsíta, Cívitas
    non derelícta».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_44" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_45" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 96, 1 et 6. 11-12</span>
  </p>
</div>
<div class="latin hijo hijo_46" ontouchend="cambialengua(this)">
  <span class="red">R/. </span>Lux fulgébit hódie super nos: quia natus est
  nobis Dóminus.
</div>
<div class="latin hijo hijo_47" ontouchend="cambialengua(this)">
  Dóminus regnávit, exsúltet terra,<br />læténtur ínsulæ multæ.<br />Annuntiavérunt
  cæli iustítiam eius,<br />et vidérunt omnes pópuli glóriam eius.
</div>
<div class="latin hijo hijo_48" ontouchend="cambialengua(this)">
  <span class="red">R/. </span>Lux fulgébit hódie super nos: quia natus est
  nobis Dóminus.
</div>
<div class="latin hijo hijo_49" ontouchend="cambialengua(this)">
  Lux orta est iusto,<br />et rectis corde lætítia.<br />Lætámini, iusti, in
  Dómino,<br />et confitémini memóriæ sanctitátis eius.
</div>
<div class="latin hijo hijo_50" ontouchend="cambialengua(this)">
  <span class="red">R/. </span>Lux fulgébit hódie super nos: quia natus est
  nobis Dóminus.
</div>
<div class="latin hijo hijo_51" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Secundum suam misericordiam salvos nos fecit</p>
  <p class="Areadingfrom">
    Léctio Epístolæ béati Pauli apóstoli ad Titum<span class="alindcha">3, 4-7</span>
  </p>
  <p>Caríssime:</p>
  <p>
    Cum benígnitas et humánitas appáruit salvatóris nostri Dei, non ex opéribus
    iustítiæ, quæ fécimus nos, sed secúndum suam misericórdiam salvos nos fecit
    per lavácrum regeneratiónis et renovatiónis Spíritus Sancti, quem effúdit
    super nos abúnde per Iesum Christum salvatórem nostrum, ut iustificáti
    grátia ipsíus herédes simus secúndum spem vitæ ætérnæ.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_52" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_53" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 2, 14</span>
  </p>
  <p class="PsalmAlleluiaVerse">
    Allelúia.<br />Glória in altíssimis Deo,<br />et super terram pax in
    homínibus bonæ voluntátis.<br />Allelúia.
  </p>
</div>
<div class="latin hijo hijo_54" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Invenerunt pastores Mariam et Ioseph et infantem</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 15-20</span>
  </p>
</div>
<div class="latin hijo hijo_55" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_56" ontouchend="cambialengua(this)">
  <p>
    Factum est, ut discessérunt ab eis ángeli in cælum, pastóres loquebántur ad
    ínvicem: «Transeámus usque Béthlehem et videámus hoc verbum, quod factum
    est, quod Dóminus osténdit nobis». Et venérunt festinántes et invenérunt
    Maríam et Ioseph et infántem pósitum in præsépio.
  </p>
  <p>
    Vidéntes autem notum fecérunt verbum, quod dictum erat illis de púero hoc.
    Et omnes, qui audiérunt, miráti sunt de his, quæ dicta erant a pastóribus ad
    ipsos. María autem conservábat ómnia verba hæc cónferens in corde suo.
  </p>
  <p>
    Et revérsi sunt pastóres glorificántes et laudántes Deum in ómnibus, quæ
    audíerant et víderant, sicut dictum est ad illos.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_57" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_58" ontouchend="cambialengua(this)">
  <h2>Die 25 decembris<br />IN NATIVITATE DOMINI</h2>
  <h3>Sollemnitas<br />Ad Missam in Die</h3>
</div>
<div class="latin hijo hijo_59" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Videbunt omnes fines terræ salutare Dei nostri</p>
  <p class="Areadingfrom">
    Léctio libri Isaíæ prophétæ<span class="alindcha">52, 7-10</span>
  </p>
  <p>
    Quam pulchri super montes pedes annuntiántis, prædicántis pacem,
    annuntiántis bonum, prædicántis salútem, dicéntis Sion: «Regnávit Deus
    tuus!». Vox speculatórum tuórum: levavérunt vocem, simul exsultábunt, quia
    óculo ad óculum vidébunt, cum redíerit Dóminus ad Sion.
  </p>
  <p>
    Gaudéte et exsultáte simul, desérta Ierúsalem, quia consolátus est Dóminus
    pópulum suum, redémit Ierúsalem. Nudávit Dóminus bráchium sanctum suum in
    óculis ómnium géntium; et vidébunt omnes fines terræ salutáre Dei nostri.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_60" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_61" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 97, 1. 2-3ab. 3cd-4. 5-6 (: 3cd)</span>
  </p>
</div>
<div class="latin hijo hijo_62" ontouchend="cambialengua(this)">
  <span class="red">R/. </span>Vidérunt omnes términi terræ salutáre Dei nostri.
</div>
<div class="latin hijo hijo_63" ontouchend="cambialengua(this)">
  Cantáte Dómino cánticum novum,<br />quia mirabília fecit.<br />Salvávit sibi
  déxtera eius,<br />et bráchium sanctum eius.
</div>
<div class="latin hijo hijo_64" ontouchend="cambialengua(this)">
  <span class="red">R/. </span>Vidérunt omnes términi terræ salutáre Dei nostri.
</div>
<div class="latin hijo hijo_65" ontouchend="cambialengua(this)">
  Notum fecit Dóminus salutáre suum,<br />in conspéctu géntium revelávit
  iustítiam suam.<br />Recordátus est misericórdiæ suæ<br />et veritátis suæ
  dómui Israel.
</div>
<div class="latin hijo hijo_66" ontouchend="cambialengua(this)">
  <span class="red">R/. </span>Vidérunt omnes términi terræ salutáre Dei nostri.
</div>
<div class="latin hijo hijo_67" ontouchend="cambialengua(this)">
  Vidérunt omnes términi terræ<br />salutáre Dei nostri.<br />Iubiláte Deo,
  omnis terra,<br />erúmpite, exsultáte et psállite.
</div>
<div class="latin hijo hijo_68" ontouchend="cambialengua(this)">
  <span class="red">R/. </span>Vidérunt omnes términi terræ salutáre Dei nostri.
</div>
<div class="latin hijo hijo_69" ontouchend="cambialengua(this)">
  Psállite Dómino in cíthara,<br />in cíthara et voce psalmi;<br />in tubis
  ductílibus et voce tubæ córneæ,<br />iubiláte in conspéctu regis Dómini.
</div>
<div class="latin hijo hijo_70" ontouchend="cambialengua(this)">
  <span class="red">R/. </span>Vidérunt omnes términi terræ salutáre Dei nostri.
</div>
<div class="latin hijo hijo_71" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Locutus est nobis Deus in Filio</p>
  <p class="Areadingfrom">
    Léctio Epístolæ ad Hebrǽos<span class="alindcha">1, 1-6</span>
  </p>
  <p>
    Multifáriam et multis modis olim Deus locútus pátribus in prophétis, in
    novíssimis his diébus locútus est nobis in Fílio, quem constítuit herédem
    universórum, per quem fecit et sǽcula; qui, cum sit splendor glóriæ et
    figúra substántiæ eius et portet ómnia verbo virtútis suæ, purgatióne
    peccatórum facta, consédit ad déxteram maiestátis in excélsis, tanto mélior
    ángelis efféctus, quanto differéntius præ illis nomen hereditávit.
  </p>
  <p>
    Cui enim dixit aliquándo angelórum: «Fílius meus es tu; ego hódie génui te»
    et rursum: «Ego ero illi in patrem, et ipse erit mihi in fílium»? Cum autem
    íterum introdúcit primogénitum in orbem terræ, dicit: «Et adórent eum omnes
    ángeli Dei».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_72" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_73" ontouchend="cambialengua(this)">
  <p class="PsalmAlleluiaTitle">Alleluia</p>
  <p class="PsalmAlleluiaVerse">
    Allelúia.<br />Dies sanctificátus illúxit nobis:<br />veníte, gentes, et
    adoráte Dóminum:<br />quia hódie descéndit lux magna super terram.<br />Allelúia.
  </p>
</div>
<div class="latin hijo hijo_74" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Verbum caro factum est, et habitavit in nobis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">1, 1-18</span>
  </p>
</div>
<div class="latin hijo hijo_75" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_76" ontouchend="cambialengua(this)">
  <p>
    In princípio erat Verbum, et Verbum erat apud Deum, et Deus erat Verbum.
  </p>
  <p>
    Hoc erat in princípio apud Deum. Omnia per ipsum facta sunt, et sine ipso
    factum est nihil, quod factum est; in ipso vita erat, et vita erat lux
    hóminum, et lux in ténebris lucet, et ténebræ eam non comprehendérunt.
  </p>
  <p>
    Fuit homo missus a Deo, cui nomen erat Ioánnes; hic venit in testimónium, ut
    testimónium perhibéret de lúmine, ut omnes créderent per illum. Non erat
    ille lux, sed ut testimónium perhibéret de lúmine.
  </p>
  <p>
    Erat lux vera, quæ illúminat omnem hóminem, véniens in mundum. In mundo
    erat, et mundus per ipsum factus est, et mundus eum non cognóvit. In própria
    venit, et sui eum non recepérunt.
  </p>
  <p>
    Quotquot autem accepérunt eum, dedit eis potestátem fílios Dei fíeri, his,
    qui credunt in nómine eius, qui non ex sanguínibus neque ex voluntáte carnis
    neque ex voluntáte viri, sed ex Deo nati sunt.
  </p>
  <p>
    Et Verbum caro factum est et habitávit in nobis; et vídimus glóriam eius,
    glóriam quasi Unigéniti a Patre, plenum grátiæ et veritátis.
  </p>
  <p>
    Ioánnes testimónium pérhibet de ipso et clamat dicens: «Hic erat, quem dixi:
    Qui post me ventúrus est, ante me factus est, quia prior me erat».
  </p>
  <p>
    Et de plenitúdine eius nos omnes accépimus, et grátiam pro grátia; quia lex
    per Móysen data est, grátia et véritas per Iesum Christum facta est.
  </p>
  <p>
    Deum nemo vidit umquam; unigénitus Deus, qui est in sinum Patris, ipse
    enarrávit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_77" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Verbum caro factum est, et habitavit in nobis</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Ioánnem<span class="alindcha">1, 1-5. 9-14</span>
  </p>
</div>
<div class="latin hijo hijo_78" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_79" ontouchend="cambialengua(this)">
  <p>
    In princípio erat Verbum, et Verbum erat apud Deum, et Deus erat Verbum.
  </p>
  <p>
    Hoc erat in princípio apud Deum. Omnia per ipsum facta sunt, et sine ipso
    factum est nihil, quod factum est; in ipso vita erat, et vita erat lux
    hóminum, et lux in ténebris lucet, et ténebræ eam non comprehendérunt.
  </p>
  <p>
    Erat lux vera, quæ illúminat omnem hóminem, véniens in mundum. In mundo
    erat, et mundus per ipsum factus est, et mundus eum non cognóvit. In própria
    venit, et sui eum non recepérunt.
  </p>
  <p>
    Quotquot autem accepérunt eum, dedit eis potestátem fílios Dei fíeri, his,
    qui credunt in nómine eius, qui non ex sanguínibus neque ex voluntáte carnis
    neque ex voluntáte viri, sed ex Deo nati sunt.
  </p>
  <p>
    Et Verbum caro factum est et habitávit in nobis; et vídimus glóriam eius,
    glóriam quasi Unigéniti a Patre, plenum grátiæ et veritátis.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_80" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_81" ontouchend="cambialengua(this)">
  <h2>
    DOMINICA infra octavam Nativitatis Domini, vel, ea deficiente, die 30
    decembris<br />SANCTÆ FAMILIÆ IESU, MARIÆ, IOSEPH
  </h2>
  <h3>Festum</h3>
</div>
<div class="latin hijo hijo_82" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Qui timet Dominum honorat parentes.</p>
  <p class="Areadingfrom">
    Léctio libri Ecclesiástici<span class="alindcha">3, 3-7. 14-17a</span>
  </p>
  <p>
    Deus honorávit patrem in fíliis et iudícium matris firmávit in fílios. Qui
    honórat patrem, exorábit pro peccátis et continébit se ab illis et in
    oratióne diérum exaudiétur. Et, sicut qui thesaurízat, ita et qui
    honoríficat matrem suam. Qui honórat patrem suum, iucundábitur in fíliis et
    in die oratiónis suæ exaudiétur; qui honórat patrem suum, vita vivet
    longióre, et, qui obœdit patri, refrigerábit matrem.
  </p>
  <p>
    Fili, súscipe senéctam patris tui et non contrístes eum in vita illíus; et,
    si defécerit sensu, véniam da et ne spernas eum ómnibus diébus vitæ eius.
    Eleemósyna enim patris non erit in oblivióne, nam pro peccátis ipsa
    plantábitur et in iustítia ædificábitur tibi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_83" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_84" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 127, 1-2. 3. 4-5 (: cf. 1)</span>
  </p>
</div>
<div class="latin hijo hijo_85" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_86" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_87" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_88" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_89" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_90" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_91" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_92" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">De vita domestica in Domino.</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 12-21</span>
  </p>
  <p>Fratres:</p>
  <p>
    Indúite vos, sicut elécti Dei, sancti et dilécti, víscera misericórdiæ,
    benignitátem, humilitátem, mansuetúdinem, longanimitátem, supportántes
    ínvicem et donántes vobis ipsis, si quis advérsus áliquem habet querélam;
    sicut et Dóminus donávit vobis, ita et vos; super ómnia autem hæc:
    caritátem, quod est vínculum perfectiónis.
  </p>
  <p>
    Et pax Christi dominétur in córdibus vestris, ad quam et vocáti estis in uno
    córpore. Et grati estóte. Verbum Christi hábitet in vobis abundánter, in
    omni sapiéntia docéntes et commonéntes vosmetípsos psalmis, hymnis, cánticis
    spiritálibus, in grátia cantántes in córdibus vestris Deo; et omne,
    quodcúmque fácitis in verbo aut in ópere, ómnia in nómine Dómini Iesu
    grátias agéntes Deo Patri per ipsum.
  </p>
  <p>
    Mulíeres, súbditæ estóte viris, sicut opórtet in Dómino. Viri, dilígite
    uxóres et nolíte amári esse ad illas. Fílii, obœdíte paréntibus per ómnia;
    hoc enim plácitum est in Dómino. Patres, nolíte ad indignatiónem provocáre
    fílios vestros, ut non pusíllo ánimo fiant.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_93" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_94" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Col 3, 15a. 16a</span>
  </p>
  <p class="PsalmAlleluiaVerse">
    Allelúia.<br />Pax Christi dominétur in córdibus vestris;<br />verbum
    Christi hábitet in vobis abundánter.<br />Allelúia.
  </p>
</div>
<div class="latin hijo hijo_95" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Accipe puerum et matrem eius et fuge in Ægyptum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">2, 13-15. 19-23</span>
  </p>
</div>
<div class="latin hijo hijo_96" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_97" ontouchend="cambialengua(this)">
  <p>
    Cum recessíssent Magi, ecce ángelus Dómini appáret in somnis Ioseph dicens:
    «Surge et áccipe púerum et matrem eius et fuge in Ægýptum et esto ibi, usque
    dum dicam tibi; futúrum est enim ut Heródes quærat púerum ad perdéndum eum».
    Qui consúrgens accépit púerum et matrem eius nocte et recéssit in Ægýptum et
    erat ibi usque ad óbitum Heródis, ut adimplerétur, quod dictum est a Dómino
    per prophétam dicéntem: «Ex Ægýpto vocávi fílium meum».
  </p>
  <p>
    Defúncto autem Heróde, ecce appáret ángelus Dómini in somnis Ioseph in
    Ægýpto dicens: «Surge et áccipe púerum et matrem eius et vade in terram
    Israel; defúncti sunt enim, qui quærébant ánimam púeri». Qui surgens accépit
    púerum et matrem eius et venit in terram Israel.
  </p>
  <p>
    Audiens autem quia Archeláus regnáret in Iudæa pro Heróde patre suo, tímuit
    illuc ire; et admónitus in somnis, secéssit in partes Galilææ et véniens
    habitávit in civitáte, quæ vocátur Názareth, ut adimplerétur, quod dictum
    est per Prophétas: «Nazaræus vocábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_98" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_99" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Qui timet Dominum honorat parentes.</p>
  <p class="Areadingfrom">
    Léctio libri Ecclesiástici<span class="alindcha">3, 3-7. 14-17a</span>
  </p>
  <p>
    Deus honorávit patrem in fíliis et iudícium matris firmávit in fílios. Qui
    honórat patrem, exorábit pro peccátis et continébit se ab illis et in
    oratióne diérum exaudiétur. Et, sicut qui thesaurízat, ita et qui
    honoríficat matrem suam. Qui honórat patrem suum, iucundábitur in fíliis et
    in die oratiónis suæ exaudiétur; qui honórat patrem suum, vita vivet
    longióre, et, qui obœdit patri, refrigerábit matrem.
  </p>
  <p>
    Fili, súscipe senéctam patris tui et non contrístes eum in vita illíus; et,
    si defécerit sensu, véniam da et ne spernas eum ómnibus diébus vitæ eius.
    Eleemósyna enim patris non erit in oblivióne, nam pro peccátis ipsa
    plantábitur et in iustítia ædificábitur tibi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_100" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Qui egredietur de visceribus tuis, ipsum habebis heredem.
  </p>
  <p class="Areadingfrom">
    Léctio libri Génesis<span class="alindcha">15, 1-6; 21, 1-3</span>
  </p>
  <p>In diébus illis:</p>
  <p>
    Factus est sermo Dómini ad Abram per visiónem dicens: «Noli timére, Abram!
    Ego protéctor tuus sum, et merces tua magna erit nimis».
  </p>
  <p>
    Dixítque Abram: «Dómine Deus, quid dabis mihi? Ego vadam absque líberis, et
    heres domus meæ erit Damascénus Eliézer». Addidítque Abram: «En mihi non
    dedísti semen, et ecce vernáculus meus heres meus erit».
  </p>
  <p>
    Sed ecce sermo Dómini factus est ad eum: «Non erit hic heres tuus, sed qui
    egrediétur de viscéribus tuis, ipsum habébis herédem». Eduxítque eum foras
    et ait illi: «Súspice cælum et númera stellas, si potes». Et dixit ei: «Sic
    erit semen tuum». Crédidit Dómino, et reputátum est ei ad iustítiam.
  </p>
  <p>
    Visitávit autem Dóminus Saram, sicut promíserat, et implévit Saræ, quæ
    locútus est; concepítque et péperit Abrahæ fílium in senectúte eius témpore,
    quo prædíxerat ei Deus. Vocavítque Abraham nomen fílii sui, quem génuit ei
    Sara, Isaac.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_101" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_102" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 127, 1-2. 3. 4-5 (: cf. 1)</span>
  </p>
</div>
<div class="latin hijo hijo_103" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_104" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_105" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_106" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_107" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_108" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_109" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_110" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 104, 1-2. 3-4. 5-6. 8-9 (: 7a. 8a)</span>
  </p>
</div>
<div class="latin hijo hijo_111" ontouchend="cambialengua(this)">
  <span class="red">R/. </span>Ipse Dóminus Deus noster, memor fuit in sǽculum
  testaménti sui.
</div>
<div class="latin hijo hijo_112" ontouchend="cambialengua(this)">
  Confitémini Dómino et invocáte nomen eius,<br />annuntiáte inter gentes ópera
  eius.<br />Cantáte ei et psállite ei,<br />meditámini in ómnibus mirabílibus
  eius.
</div>
<div class="latin hijo hijo_113" ontouchend="cambialengua(this)">
  <span class="red">R/. </span>Ipse Dóminus Deus noster, memor fuit in sǽculum
  testaménti sui.
</div>
<div class="latin hijo hijo_114" ontouchend="cambialengua(this)">
  Laudámini in nómine sancto eius,<br />lætétur cor quæréntium Dóminum.<br />Quǽrite
  Dóminum et poténtiam eius,<br />quǽrite fáciem eius semper.
</div>
<div class="latin hijo hijo_115" ontouchend="cambialengua(this)">
  <span class="red">R/. </span>Ipse Dóminus Deus noster, memor fuit in sǽculum
  testaménti sui.
</div>
<div class="latin hijo hijo_116" ontouchend="cambialengua(this)">
  Mementóte mirabílium eius quæ fecit,<br />prodígia eius et iudícia oris
  eius.<br />Semen Abraham, servi eius,<br />fílii Iacob, elécti eius.
</div>
<div class="latin hijo hijo_117" ontouchend="cambialengua(this)">
  <span class="red">R/. </span>Ipse Dóminus Deus noster, memor fuit in sǽculum
  testaménti sui.
</div>
<div class="latin hijo hijo_118" ontouchend="cambialengua(this)">
  Memor fuit in sǽculum testaménti sui,<br />verbi quod mandávit in mille
  generatiónes,<br />quod dispósuit cum Abraham,<br />et iuraménti sui ad Isaac.
</div>
<div class="latin hijo hijo_119" ontouchend="cambialengua(this)">
  <span class="red">R/. </span>Ipse Dóminus Deus noster, memor fuit in sǽculum
  testaménti sui.
</div>
<div class="latin hijo hijo_120" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">De vita domestica in Domino.</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 12-21</span>
  </p>
  <p>Fratres:</p>
  <p>
    Indúite vos, sicut elécti Dei, sancti et dilécti, víscera misericórdiæ,
    benignitátem, humilitátem, mansuetúdinem, longanimitátem, supportántes
    ínvicem et donántes vobis ipsis, si quis advérsus áliquem habet querélam;
    sicut et Dóminus donávit vobis, ita et vos; super ómnia autem hæc:
    caritátem, quod est vínculum perfectiónis.
  </p>
  <p>
    Et pax Christi dominétur in córdibus vestris, ad quam et vocáti estis in uno
    córpore. Et grati estóte. Verbum Christi hábitet in vobis abundánter, in
    omni sapiéntia docéntes et commonéntes vosmetípsos psalmis, hymnis, cánticis
    spiritálibus, in grátia cantántes in córdibus vestris Deo; et omne,
    quodcúmque fácitis in verbo aut in ópere, ómnia in nómine Dómini Iesu
    grátias agéntes Deo Patri per ipsum.
  </p>
  <p>
    Mulíeres, súbditæ estóte viris, sicut opórtet in Dómino. Viri, dilígite
    uxóres et nolíte amári esse ad illas. Fílii, obœdíte paréntibus per ómnia;
    hoc enim plácitum est in Dómino. Patres, nolíte ad indignatiónem provocáre
    fílios vestros, ut non pusíllo ánimo fiant.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_121" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Fides Abrahæ, Saræ et Isaac.</p>
  <p class="Areadingfrom">
    Léctio Epístolæ ad Hebræos<span class="alindcha">11, 8. 11-12. 17-19</span>
  </p>
  <p>Fratres:</p>
  <p>
    Fide vocátus Abraham obœdívit in locum exíre, quem acceptúrus erat in
    hereditátem; et exívit nésciens quo iret.
  </p>
  <p>
    Fide — et ipsa Sara stérilis— virtútem in conceptiónem séminis accépit étiam
    præter tempus ætátis, quóniam fidélem crédidit esse, qui promíserat; propter
    quod et ab uno orti sunt, et hoc emórtuo, tamquam sídera cæli in
    multitúdine, et sicut aréna, quæ est ad oram maris, innumerábilis.
  </p>
  <p>
    Fide óbtulit Abraham Isaac, cum tentarétur; et unigénitum offerébat ille,
    qui suscéperat promissiónes, ad quem dictum erat: «In Isaac vocábitur tibi
    semen», arbitrátus quia et a mórtuis suscitáre potens est Deus; unde eum et
    in parábola reportávit.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_122" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_123" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Col 3, 15a. 16a</span>
  </p>
  <p class="PsalmAlleluiaVerse">
    Allelúia.<br />Pax Christi dominétur in córdibus vestris;<br />verbum
    Christi hábitet in vobis abundánter.<br />Allelúia.
  </p>
</div>
<div class="latin hijo hijo_124" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Hebr 1, 1-2</span>
  </p>
  <p class="PsalmAlleluiaVerse">
    Allelúia.<br />Multifáriam et multis modis<br />&nbsp;olim Deus locútus
    pátribus in prophétis,<br />in novíssimis his diébus locútus est nobis in
    Fílio,<br />quem constítuit herédem universórum, per quem fecit et
    sǽcula;<br />Allelúia.
  </p>
</div>
<div class="latin hijo hijo_125" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Accipe puerum et matrem eius et fuge in Ægyptum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">2, 13-15. 19-23</span>
  </p>
</div>
<div class="latin hijo hijo_126" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_127" ontouchend="cambialengua(this)">
  <p>
    Cum recessíssent Magi, ecce ángelus Dómini appáret in somnis Ioseph dicens:
    «Surge et áccipe púerum et matrem eius et fuge in Ægýptum et esto ibi, usque
    dum dicam tibi; futúrum est enim ut Heródes quærat púerum ad perdéndum eum».
    Qui consúrgens accépit púerum et matrem eius nocte et recéssit in Ægýptum et
    erat ibi usque ad óbitum Heródis, ut adimplerétur, quod dictum est a Dómino
    per prophétam dicéntem: «Ex Ægýpto vocávi fílium meum».
  </p>
  <p>
    Defúncto autem Heróde, ecce appáret ángelus Dómini in somnis Ioseph in
    Ægýpto dicens: «Surge et áccipe púerum et matrem eius et vade in terram
    Israel; defúncti sunt enim, qui quærébant ánimam púeri». Qui surgens accépit
    púerum et matrem eius et venit in terram Israel.
  </p>
  <p>
    Audiens autem quia Archeláus regnáret in Iudæa pro Heróde patre suo, tímuit
    illuc ire; et admónitus in somnis, secéssit in partes Galilææ et véniens
    habitávit in civitáte, quæ vocátur Názareth, ut adimplerétur, quod dictum
    est per Prophétas: «Nazaræus vocábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_128" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Puer crescebat, plenus sapientia.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 22-40</span>
  </p>
</div>
<div class="latin hijo hijo_129" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_130" ontouchend="cambialengua(this)">
  <p>
    Postquam impléti sunt dies purgatiónis eórum secúndum legem Móysis, tulérunt
    Iesum paréntes eius in Hierosólymam, ut sísterent Dómino, sicut scriptum est
    in lege Dómini: «Omne masculínum adapériens vulvam sanctum Dómino
    vocábitur», et ut darent hóstiam secúndum quod dictum est in lege Dómini:
    par túrturum aut duos pullos columbárum.
  </p>
  <p>
    Et ecce homo erat in Ierúsalem, cui nomen Símeon, et homo iste iustus et
    timorátus, exspéctans consolatiónem Israel, et Spíritus Sanctus erat super
    eum; et respónsum accéperat ab Spíritu Sancto non visúrum se mortem nisi
    prius vidéret Christum Dómini.
  </p>
  <p>
    Et venit in Spíritu in templum. Et cum indúcerent púerum Iesum paréntes
    eius, ut fácerent secúndum consuetúdinem legis pro eo, et ipse accépit eum
    in ulnas suas et benedíxit Deum et dixit:
  </p>
  <p>
    «Nunc dimíttis servum tuum, Dómine, secúndum verbum tuum in pace, quia
    vidérunt óculi mei salutáre tuum, quod parásti ante fáciem ómnium populórum,
    lumen ad revelatiónem géntium et glóriam plebis tuæ Israel».
  </p>
  <p>
    Et erat pater eius et mater mirántes super his, quæ dicebántur de illo. Et
    benedíxit illis Símeon et dixit ad Maríam matrem eius: «Ecce pósitus est hic
    in ruínam et resurrectiónem multórum in Israel et in signum, cui
    contradicétur — ​et tuam ipsíus ánimam pertránsiet gládius — ​ut reveléntur
    ex multis córdibus cogitatiónes».
  </p>
  <p>
    Et erat Anna prophetíssa, fília Phánuel, de tribu Aser. Hæc procésserat in
    diébus multis et víxerat cum viro annis septem a virginitáte sua; et hæc
    vídua usque ad annos octogínta quáttuor, quæ non discedébat de templo,
    ieiúniis et obsecratiónibus sérviens nocte ac die. Et hæc ipsa hora
    supervéniens confitebátur Deo et loquebátur de illo ómnibus, qui
    exspectábant redemptiónem Ierúsalem.
  </p>
  <p>
    Et ut perfecérunt ómnia secúndum legem Dómini, revérsi sunt in Galilæam in
    civitátem suam Názareth.
  </p>
  <p>
    Puer autem crescébat et confortabátur plenus sapiéntia; et grátia Dei erat
    super illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_131" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Puer crescebat, plenus sapientia</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 22. 39-40</span>
  </p>
</div>
<div class="latin hijo hijo_132" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_133" ontouchend="cambialengua(this)">
  <p>
    Postquam impléti sunt dies purgatiónis eórum secúndum legem Móysis, tulérunt
    Iesum paréntes eius in Hierosólymam, ut sísterent Dómino.
  </p>
  <p>
    Et ut perfecérunt ómnia secúndum legem Dómini, revérsi sunt in Galilæam in
    civitátem suam Názareth.
  </p>
  <p>
    Puer autem crescébat et confortabátur plenus sapiéntia; et grátia Dei erat
    super illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_134" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_135" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Qui timet Dominum honorat parentes.</p>
  <p class="Areadingfrom">
    Léctio libri Ecclesiástici<span class="alindcha">3, 3-7. 14-17a</span>
  </p>
  <p>
    Deus honorávit patrem in fíliis et iudícium matris firmávit in fílios. Qui
    honórat patrem, exorábit pro peccátis et continébit se ab illis et in
    oratióne diérum exaudiétur. Et, sicut qui thesaurízat, ita et qui
    honoríficat matrem suam. Qui honórat patrem suum, iucundábitur in fíliis et
    in die oratiónis suæ exaudiétur; qui honórat patrem suum, vita vivet
    longióre, et, qui obœdit patri, refrigerábit matrem.
  </p>
  <p>
    Fili, súscipe senéctam patris tui et non contrístes eum in vita illíus; et,
    si defécerit sensu, véniam da et ne spernas eum ómnibus diébus vitæ eius.
    Eleemósyna enim patris non erit in oblivióne, nam pro peccátis ipsa
    plantábitur et in iustítia ædificábitur tibi.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_136" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">
    Samuel cunctis diebus quibus vivet postulatus erit pro Domino.
  </p>
  <p class="Areadingfrom">
    Léctio libri primi Samuélis<span class="alindcha">1, 20-22. 24-28</span>
  </p>
  <p>
    Factum est post círculum diérum concépit Anna et péperit fílium vocavítque
    nomen eius Sámuel, eo quod a Dómino postulásset eum.
  </p>
  <p>
    Ascéndit autem vir Elcána et omnis domus eius, ut immoláret Dómino hóstiam
    ánnuam et votum suum. Et Anna non ascéndit; dixit enim viro suo: «Non vadam,
    donec ablactétur infans, et ducam eum, et appáreat ante conspéctum Dómini et
    máneat ibi iúgiter».
  </p>
  <p>
    Et addúxit eum secum, postquam ablactáverat, cum vítulo trium annórum et
    tribus módiis farínæ et utre vini; et addúxit eum ad domum Dómini in Silo.
    Puer autem erat adhuc infántulus.
  </p>
  <p>
    Et immolavérunt vítulum et obtulérunt púerum Heli, et ait Anna: «Obsecro, mi
    dómine; vivit ánima tua, dómine, ego sum illa múlier, quæ steti coram te hic
    orans Dóminum. Pro púero isto orávi, et dedit mihi Dóminus petitiónem meam,
    quam postulávi eum. Idcírco et ego commodávi eum Dómino; cunctis diébus,
    quibus vivet, postulátus erit pro Dómino».
  </p>
  <p>Et adoravérunt ibi Dóminum.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_137" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_138" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 127, 1-2. 3. 4-5 (: cf. 1)</span>
  </p>
</div>
<div class="latin hijo hijo_139" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_140" ontouchend="cambialengua(this)">
  Beátus omnis qui timet Dóminum,<br />qui ámbulat in viis eius.<br />Labóres
  mánuum tuárum manducábis,<br />beátus es, et bene tibi erit.
</div>
<div class="latin hijo hijo_141" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_142" ontouchend="cambialengua(this)">
  Uxor tua sicut vitis fructífera<br />in latéribus domus tuæ;<br />fílii tui
  sicut novéllæ olivárum<br />in circúitu mensæ tuæ.
</div>
<div class="latin hijo hijo_143" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_144" ontouchend="cambialengua(this)">
  Ecce sic benedicétur homo,<br />qui timet Dóminum.<br />Benedícat tibi Dóminus
  ex Sion,<br />et vídeas bona Ierúsalem<br />ómnibus diébus vitæ tuæ.
</div>
<div class="latin hijo hijo_145" ontouchend="cambialengua(this)">
  <span class="red">R/. </span>Beáti omnes qui timent Dóminum, qui ámbulant in
  viis eius.
</div>
<div class="latin hijo hijo_146" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 83, 2-3. 5-6. 9-10 (: cf. 5a)</span>
  </p>
</div>
<div class="latin hijo hijo_147" ontouchend="cambialengua(this)">
  <span class="red">R/. </span>Beáti qui hábitant in domo tua, Dómine.
</div>
<div class="latin hijo hijo_148" ontouchend="cambialengua(this)">
  Quam dilécta tabernácula tua, Dómine virtútum.<br />Concupíscit et déficit
  ánima mea in átria Dómini.<br />Cor meum et caro mea exsultavérunt in Deum
  vivum.
</div>
<div class="latin hijo hijo_149" ontouchend="cambialengua(this)">
  <span class="red">R/. </span>Beáti qui hábitant in domo tua, Dómine.
</div>
<div class="latin hijo hijo_150" ontouchend="cambialengua(this)">
  Beáti qui hábitant in domo tua,<br />in perpétuum laudábunt te.<br />Beátus
  vir cuius est auxílium abs te,<br />ascensiónes in corde suo dispósuit.
</div>
<div class="latin hijo hijo_151" ontouchend="cambialengua(this)">
  <span class="red">R/. </span>Beáti qui hábitant in domo tua, Dómine.
</div>
<div class="latin hijo hijo_152" ontouchend="cambialengua(this)">
  Dómine Deus virtútum, exáudi oratiónem meam;<br />áuribus pércipe, Deus
  Iacob.<br />Protéctor noster áspice, Deus,<br />et réspice in fáciem Christi
  tui.
</div>
<div class="latin hijo hijo_153" ontouchend="cambialengua(this)">
  <span class="red">R/. </span>Beáti qui hábitant in domo tua, Dómine.
</div>
<div class="latin hijo hijo_154" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">De vita domestica in Domino.</p>
  <p class="Areadingfrom">
    Léctio Epístolæ béati Pauli apóstoli ad Colossénses<span class="alindcha">3, 12-21</span>
  </p>
  <p>Fratres:</p>
  <p>
    Indúite vos, sicut elécti Dei, sancti et dilécti, víscera misericórdiæ,
    benignitátem, humilitátem, mansuetúdinem, longanimitátem, supportántes
    ínvicem et donántes vobis ipsis, si quis advérsus áliquem habet querélam;
    sicut et Dóminus donávit vobis, ita et vos; super ómnia autem hæc:
    caritátem, quod est vínculum perfectiónis.
  </p>
  <p>
    Et pax Christi dominétur in córdibus vestris, ad quam et vocáti estis in uno
    córpore. Et grati estóte. Verbum Christi hábitet in vobis abundánter, in
    omni sapiéntia docéntes et commonéntes vosmetípsos psalmis, hymnis, cánticis
    spiritálibus, in grátia cantántes in córdibus vestris Deo; et omne,
    quodcúmque fácitis in verbo aut in ópere, ómnia in nómine Dómini Iesu
    grátias agéntes Deo Patri per ipsum.
  </p>
  <p>
    Mulíeres, súbditæ estóte viris, sicut opórtet in Dómino. Viri, dilígite
    uxóres et nolíte amári esse ad illas. Fílii, obœdíte paréntibus per ómnia;
    hoc enim plácitum est in Dómino. Patres, nolíte ad indignatiónem provocáre
    fílios vestros, ut non pusíllo ánimo fiant.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_155" ontouchend="cambialengua(this)">
  <p class="ReadingGospelTitle">Lectio secunda</p>
  <p class="Summary">Filii Dei nominamur, et sumus!</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">3, 1-2. 21-24</span>
  </p>
  <p>Caríssimi:</p>
  <p>
    Vidéte qualem caritátem dedit nobis Pater, ut fílii Dei nominémur, et sumus!
    Propter hoc mundus non cognóscit nos, quia non cognóvit eum. Caríssimi, nunc
    fílii Dei sumus, et nondum manifestátum est quid érimus; scimus quóniam, cum
    ipse apparúerit, símiles ei érimus, quóniam vidébimus eum, sícuti est.
  </p>
  <p>
    Caríssimi, si cor nostrum non reprehénderit nos, fidúciam habémus ad Deum
    et, quodcúmque petiérimus, accípimus ab eo, quóniam mandáta eius custodímus
    et ea, quæ sunt plácita coram eo, fácimus.
  </p>
  <p>
    Et hoc est mandátum eius, ut credámus nómini Fílii eius Iesu Christi et
    diligámus altérutrum, sicut dedit mandátum nobis. Et, qui servat mandáta
    eius, in ipso manet, et ipse in eo; et in hoc cognóscimus quóniam manet in
    nobis, ex Spíritu, quem nobis dedit.
  </p>
  <p class="Incipit-oneline">Verbum Dómini.</p>
</div>
<div class="latin hijo hijo_156" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_157" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Col 3, 15a. 16a</span>
  </p>
  <p class="PsalmAlleluiaVerse">
    Allelúia.<br />Pax Christi dominétur in córdibus vestris;<br />verbum
    Christi hábitet in vobis abundánter.<br />Allelúia.
  </p>
</div>
<div class="latin hijo hijo_158" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Cf. Act 16, 14b</span>
  </p>
  <p class="PsalmAlleluiaVerse">
    Allelúia.<br />Aperi, Dómine, cor nostrum,<br />ut intendámus verbis Fílii
    tui.<br />Allelúia.
  </p>
</div>
<div class="latin hijo hijo_159" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Accipe puerum et matrem eius et fuge in Ægyptum.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Matthǽum<span class="alindcha">2, 13-15. 19-23</span>
  </p>
</div>
<div class="latin hijo hijo_160" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_161" ontouchend="cambialengua(this)">
  <p>
    Cum recessíssent Magi, ecce ángelus Dómini appáret in somnis Ioseph dicens:
    «Surge et áccipe púerum et matrem eius et fuge in Ægýptum et esto ibi, usque
    dum dicam tibi; futúrum est enim ut Heródes quærat púerum ad perdéndum eum».
    Qui consúrgens accépit púerum et matrem eius nocte et recéssit in Ægýptum et
    erat ibi usque ad óbitum Heródis, ut adimplerétur, quod dictum est a Dómino
    per prophétam dicéntem: «Ex Ægýpto vocávi fílium meum».
  </p>
  <p>
    Defúncto autem Heróde, ecce appáret ángelus Dómini in somnis Ioseph in
    Ægýpto dicens: «Surge et áccipe púerum et matrem eius et vade in terram
    Israel; defúncti sunt enim, qui quærébant ánimam púeri». Qui surgens accépit
    púerum et matrem eius et venit in terram Israel.
  </p>
  <p>
    Audiens autem quia Archeláus regnáret in Iudæa pro Heróde patre suo, tímuit
    illuc ire; et admónitus in somnis, secéssit in partes Galilææ et véniens
    habitávit in civitáte, quæ vocátur Názareth, ut adimplerétur, quod dictum
    est per Prophétas: «Nazaræus vocábitur».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_162" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Iesus in medio doctorum a parentibus invenitur.</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 41-52</span>
  </p>
</div>
<div class="latin hijo hijo_163" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_164" ontouchend="cambialengua(this)">
  <p>
    Ibant paréntes Iesu per omnes annos in Ierúsalem in die festo Paschæ. Et cum
    factus esset annórum duódecim, ascendéntibus illis secúndum consuetúdinem
    diéi festi, consummatísque diébus, cum redírent, remánsit puer Iesus in
    Ierúsalem, et non cognovérunt paréntes eius. Existimántes autem illum esse
    in comitátu, venérunt iter diéi et requirébant eum inter cognátos et notos;
    et non inveniéntes regréssi sunt in Ierúsalem requiréntes eum.
  </p>
  <p>
    Et factum est, post tríduum invenérunt illum in templo sedéntem in médio
    doctórum, audiéntem illos et interrogántem eos; stupébant autem omnes, qui
    eum audiébant, super prudéntia et respónsis eius.
  </p>
  <p>
    Et vidéntes eum admiráti sunt, et dixit mater eius ad illum: «Fili, quid
    fecísti nobis sic? Ecce pater tuus et ego doléntes quærebámus te».
  </p>
  <p>
    Et ait ad illos: «Quid est quod me quærebátis? Nesciebátis quia in his, quæ
    Patris mei sunt, opórtet me esse?».
  </p>
  <p>Et ipsi non intellexérunt verbum, quod locútus est ad illos.</p>
  <p>
    Et descéndit cum eis et venit Názareth et erat súbditus illis. Et mater eius
    conservábat ómnia verba in corde suo.
  </p>
  <p>Et Iesus proficiébat sapiéntia et ætáte et grátia apud Deum et hómines.</p>
  <p class="TheWordoftheLord">Verbum Dómini.</p>
</div>
<div class="latin hijo hijo_165" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_166" ontouchend="cambialengua(this)">
  <h2>Die 29 decembris<br />De V Die infra octavam Nativitatis Domini</h2>
</div>
<div class="latin hijo hijo_167" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Qui diligit fratrem suum in lumine manet</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">2, 3-11</span>
  </p>
  <p>
    Caríssimi:<br />In hoc cognóscimus quóniam nóvimus Iesum: si mandáta eius
    servémus. Qui dicit: «Novi eum», et mandáta eius non servat, mendax est, et
    in isto véritas non est; qui autem servat verbum eius, vere in hoc cáritas
    Dei consummáta est. In hoc cognóscimus quóniam in ipso sumus. Qui dicit se
    in ipso manére, debet, sicut ille ambulávit, et ipse ambuláre.<br />Caríssimi,
    non mandátum novum scribo vobis sed mandátum vetus, quod habuístis ab
    inítio: mandátum vetus est verbum, quod audístis. Verúmtamen mandátum novum
    scribo vobis, quod est verum in ipso et in vobis, quóniam ténebræ tránseunt,
    et lumen verum iam lucet.<br />Qui dicit se in luce esse, et fratrem suum
    odit, in ténebris est usque adhuc. Qui díligit fratrem suum, in lúmine
    manet, et scándalum ei non est; qui autem odit fratrem suum, in ténebris est
    et in ténebris ámbulat et nescit quo vadat, quóniam ténebræ obcæcavérunt
    óculos eius.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_168" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_169" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1-2a. 2b-3. 5b-6 (: 11a)</span>
  </p>
</div>
<div class="latin hijo hijo_170" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_171" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Cantáte
  Dómino, benedícite nómini eius.
</div>
<div class="latin hijo hijo_172" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_173" ontouchend="cambialengua(this)">
  Annuntiáte de die in diem salutáre eius.<br />Annuntiáte inter gentes glóriam
  eius,<br />in ómnibus pópulis mirabília eius.
</div>
<div class="latin hijo hijo_174" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_175" ontouchend="cambialengua(this)">
  Dóminus autem cælos fecit.<br />Magnificéntia et pulchritúdo in conspéctu
  eius,<br />poténtia et decor in sanctuário eius.
</div>
<div class="latin hijo hijo_176" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_177" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Lc 2, 32</span>
  </p>
  <p class="PsalmAlleluiaVerse">
    Allelúia.<br />Lumen ad revelatiónem géntium<br />et glóriam plebis tuæ
    Israel.<br />Allelúia.
  </p>
</div>
<div class="latin hijo hijo_178" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Lumen ad revelationem gentium</p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 22-35</span>
  </p>
</div>
<div class="latin hijo hijo_179" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_180" ontouchend="cambialengua(this)">
  <p>
    Postquam impléti sunt dies purgatiónis eórum secúndum legem Móysis, tulérunt
    Iesum paréntes eius in Hierosólymam, ut sísterent Dómino, sicut scriptum est
    in lege Dómini: «Omne masculínum adapériens vulvam sanctum Dómino
    vocábitur», et ut darent hóstiam secúndum quod dictum est in lege Dómini:
    par túrturum aut duos pullos columbárum.<br />Et ecce homo erat in
    Ierúsalem, cui nomen Símeon, et homo iste iustus et timorátus, exspéctans
    consolatiónem Israel, et Spíritus Sanctus erat super eum; et respónsum
    accéperat ab Spíritu Sancto non visúrum se mortem nisi prius vidéret
    Christum Dómini.<br />Et venit in Spíritu in templum. Et cum indúcerent
    púerum Iesum paréntes eius, ut fácerent secúndum consuetúdinem legis pro eo,
    et ipse accépit eum in ulnas suas et benedíxit Deum et dixit:<br />«Nunc
    dimíttis servum tuum, Dómine, secúndum verbum tuum in pace, quia vidérunt
    óculi mei salutáre tuum, quod parásti ante fáciem ómnium populórum, lumen ad
    revelatiónem géntium et glóriam plebis tuæ Israel».<br />Et erat pater eius
    et mater mirántes super his, quæ dicebántur de illo. Et benedíxit illis
    Símeon et dixit ad Maríam matrem eius: «Ecce pósitus est hic in ruínam et
    resurrectiónem multórum in Israel et in signum, cui contradicétur — ​et tuam
    ipsíus ánimam pertránsiet gládius — ​ut reveléntur ex multis córdibus
    cogitatiónes».
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_181" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_182" ontouchend="cambialengua(this)">
  <h2>Die 30 decembris<br />De VI Die infra octavam Nativitatis Domini</h2>
  <span class="red">Deficiente dominica infra octavam Nativitatis, hac die celebratur festum S.
    Familiæ Iesu, Maríæ et Ioseph.</span>
</div>
<div class="latin hijo hijo_183" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Qui autem facit voluntatem Dei manet in æternum</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">2, 12-17</span>
  </p>
  <p>
    Scribo vobis, filíoli: Remíssa sunt vobis peccáta propter nomen eius. Scribo
    vobis, patres: Nostis eum, qui ab inítio est. Scribo vobis, adulescéntes:
    Vicístis Malígnum. Scripsi vobis, párvuli: Nostis Patrem. Scripsi vobis,
    patres: Nostis eum, qui ab inítio est. Scripsi vobis, adulescéntes: Fortes
    estis, et verbum Dei in vobis manet, et vicístis Malígnum.
  </p>
  <p>
    Nolíte dilígere mundum neque ea, quæ in mundo sunt. Si quis díligit mundum,
    non est cáritas Patris in eo; quóniam omne, quod est in mundo,
    concupiscéntia carnis et concupiscéntia oculórum et iactántia divitiárum,
    non est ex Patre, sed ex mundo est. Et mundus transit, et concupiscéntia
    eius; qui autem facit voluntátem Dei, manet in ætérnum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_184" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_185" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 7-8a. 8b-9. 10 (: 11a)</span>
  </p>
</div>
<div class="latin hijo hijo_186" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_187" ontouchend="cambialengua(this)">
  Afférte Dómino, famíliæ populórum,<br />afférte Dómino glóriam et
  poténtiam,<br />afférte Dómino glóriam nóminis eius.
</div>
<div class="latin hijo hijo_188" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_189" ontouchend="cambialengua(this)">
  Tóllite hóstias et introíte in átria eius,<br />adoráte Dóminum in splendóre
  sancto.<br />Contremíscite a fácie eius, univérsa terra.
</div>
<div class="latin hijo hijo_190" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_191" ontouchend="cambialengua(this)">
  Dícite in géntibus: «Dóminus regnávit».<br />Etenim corréxit orbem terræ, qui
  non commovébitur;<br />iudicábit pópulos in æquitáte.
</div>
<div class="latin hijo hijo_192" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_193" ontouchend="cambialengua(this)">
  <p class="PsalmAlleluiaTitle">Alleluia</p>
  <p class="PsalmAlleluiaVerse">
    Allelúia.<br />Dies sanctificátus illúxit nobis:<br />veníte, gentes, et
    adoráte Dóminum:<br />quia hódie descéndit lux magna super terram.<br />Allelúia.
  </p>
</div>
<div class="latin hijo hijo_194" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">
    Loquebatur de illo omnibus qui exspectabant redemptionem Ierusalem
  </p>
  <p class="Areadingfrom">
    <span class="cruzroja">✠</span>&nbsp;Léctio sancti Evangélii secúndum
    Lucam<span class="alindcha">2, 36-40</span>
  </p>
</div>
<div class="latin hijo hijo_195" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_196" ontouchend="cambialengua(this)">
  <p>In illo témpore:</p>
  <p>
    Erat Anna prophetíssa, fília Phánuel, de tribu Aser. Hæc procésserat in
    diébus multis et víxerat cum viro annis septem a virginitáte sua; et hæc
    vídua usque ad annos octogínta quáttuor, quæ non discedébat de templo,
    ieiúniis et obsecratiónibus sérviens nocte ac die. Et hæc ipsa hora
    supervéniens confitebátur Deo et loquebátur de illo ómnibus, qui
    exspectábant redemptiónem Ierúsalem.
  </p>
  <p>
    Et ut perfecérunt ómnia secúndum legem Dómini, revérsi sunt in Galilǽam in
    civitátem suam Názareth.
  </p>
  <p>
    Puer autem crescébat et confortabátur plenus sapiéntia; et grátia Dei erat
    super illum.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_197" ontouchend="cambialengua(this)">
  <span class="red">R/. </span>Laus tibi, Christe.
</div>
<div class="latin hijo hijo_198" ontouchend="cambialengua(this)">
  <h2>Die 31 decembris<br />De VII Die infra octavam Nativitatis Domini</h2>
</div>
<div class="latin hijo hijo_199" ontouchend="cambialengua(this)">
  <p class="ReadingGospelTitle">Lectio prior</p>
  <p class="Summary">Unctionem habetis a Sancto et scitis omnes</p>
  <p class="Areadingfrom">
    Léctio Epístolæ primæ beáti Ioánnis apóstoli<span class="alindcha">2, 18-21</span>
  </p>
  <p>
    Filíoli, novíssima hora est; et sicut audístis quia antichrístus venit, ita
    nunc antichrísti multi adsunt, unde cognóscimus quóniam novíssima hora est.
    Ex nobis prodiérunt, sed non erant ex nobis, nam si fuíssent ex nobis,
    permansíssent nobíscum; sed ut manifestarétur quóniam illi omnes non sunt ex
    nobis.<br />Sed vos unctiónem habétis a Sancto et scitis omnes. Non scripsi
    vobis quasi nesciéntibus veritátem sed quasi sciéntibus eam, et quóniam omne
    mendácium ex veritáte non est.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_200" ontouchend="cambialengua(this)">
  <span class="red">R/. </span>Deo gratias.
</div>
<div class="latin hijo hijo_201" ontouchend="cambialengua(this)">
  <p class="ReadingGospelTitle">
    Psalmus Responsorius<span class="alindcha">Ps 95, 1-2. 11-12a. 12b-13 (: 11a)</span>
  </p>
</div>
<div class="latin hijo hijo_202" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_203" ontouchend="cambialengua(this)">
  Cantáte Dómino cánticum novum,<br />cantáte Dómino, omnis terra.<br />Cantáte
  Dómino, benedícite nómini eius,<br />annuntiáte de die in diem salutáre eius.
</div>
<div class="latin hijo hijo_204" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_205" ontouchend="cambialengua(this)">
  Læténtur cæli et exsúltet terra,<br />sonet mare et plenitúdo eius;<br />gaudébunt
  campi et ómnia, quæ in eis sunt.
</div>
<div class="latin hijo hijo_206" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_207" ontouchend="cambialengua(this)">
  Tunc exsultábunt ómnia ligna silvárum<br />a fácie Dómini, quia venit,<br />quóniam
  venit iudicáre terram.<br />Iudicábit orbem terræ in iustítia<br />et pópulos
  in veritáte sua.
</div>
<div class="latin hijo hijo_208" ontouchend="cambialengua(this)">
  <span class="red">R/. </span>Læténtur cæli et exsúltet terra.
</div>
<div class="latin hijo hijo_209" ontouchend="cambialengua(this)">
  <p class="PsalmAlleluiaTitle">
    Alleluia<span class="alindcha">Io 1, 14a. 12a</span>
  </p>
  <p class="PsalmAlleluiaVerse">
    Allelúia.<br />Verbum caro factum est et habitávit in nobis.<br />Quotquot
    accepérunt eum, dedit eis potestátem fílios Dei fíeri.<br />Allelúia.
  </p>
</div>
<div class="latin hijo hijo_210" ontouchend="cambialengua(this)">
  <p class="ReadingGospelTitle">Evangelium</p>
  <p class="Summary">Verbum caro factum est</p>
  <p class="Areadingfrom">
    <span class="cruzroja">✠</span>&nbsp;Initium sancti Evangélii secúndum
    Ioánnem<span class="alindcha">1, 1-18</span>
  </p>
</div>
<div class="latin hijo hijo_211" ontouchend="cambialengua(this)">
  <span class="red">R/. </span>Gloria tibi, Domine.
</div>
<div class="latin hijo hijo_212" ontouchend="cambialengua(this)">
  <p>
    In princípio erat Verbum, et Verbum erat apud Deum, et Deus erat Verbum.<br />Hoc
    erat in princípio apud Deum. Omnia per ipsum facta sunt, et sine ipso factum
    est nihil, quod factum est; in ipso vita erat, et vita erat lux hóminum, et
    lux in ténebris lucet, et ténebræ eam non comprehendérunt.<br />Fuit homo
    missus a Deo, cui nomen erat Ioánnes; hic venit in testimónium, ut
    testimónium perhibéret de lúmine, ut omnes créderent per illum. Non erat
    ille lux, sed ut testimónium perhibéret de lúmine.<br />Erat lux vera, quæ
    illúminat omnem hóminem, véniens in mundum. In mundo erat, et mundus per
    ipsum factus est, et mundus eum non cognóvit. In própria venit, et sui eum
    non recepérunt.<br />Quotquot autem accepérunt eum, dedit eis potestátem
    fílios Dei fíeri, his, qui credunt in nómine eius, qui non ex sanguínibus
    neque ex voluntáte carnis neque ex voluntáte viri, sed ex Deo nati sunt.<br />Et
    Verbum caro factum est et habitávit in nobis; et vídimus glóriam eius,
    glóriam quasi Unigéniti a Patre, plenum grátiæ et veritátis.<br />Ioánnes
    testimónium pérhibet de ipso et clamat dicens: «Hic erat, quem dixi: Qui
    post me ventúrus est, ante me factus est, quia prior me erat».<br />Et de
    plenitúdine eius nos omnes accépimus, et grátiam pro grátia; quia lex per
    Móysen data est, grátia et véritas per Iesum Christum facta est.<br />Deum
    nemo vidit umquam; unigénitus Deus, qui est in sinum Patris, ipse enarrávit.
  </p>
  <p class="TheWordoftheLord">Verbum Dómini.</p>
</div>
<div class="latin hijo hijo_213" ontouchend="cambialengua(this)">
  <span class="red">R/. </span>Laus tibi, Christe.
</div>
