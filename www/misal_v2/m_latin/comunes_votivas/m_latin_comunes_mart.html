<div class="latin hijo hijo_1" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />A. Pro pluribus martyribus<br />1</h3>
</div>
<div class="latin hijo hijo_2" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_3" ontouchend="cambialengua(this)">
  Gaudent in cælis ánimæ Sanctórum, qui Christi vestígia sunt secúti; et quia
  pro eius amóre sánguinem suum fudérunt, ídeo cum Christo exsúltant sine fine.
</div>
<div class="latin hijo hijo_4" ontouchend="cambialengua(this)">
  <span class="red">Vel:</span>
</div>
<div class="latin hijo hijo_5" ontouchend="cambialengua(this)">
  Viri sancti gloriósum sánguinem fudérunt pro Dómino, amavérunt Christum in
  vita sua, imitáti sunt eum in morte sua: et ídeo corónas triumpháles
  meruérunt.
</div>
<div class="latin hijo hijo_6" ontouchend="cambialengua(this)">
  <h4>Collecta</h4>
</div>
<div class="latin hijo hijo_7" ontouchend="cambialengua(this)">
  Præsta, Dómine, précibus nostris cum exsultatióne provéntum, ut sanctórum
  mártyrum <span class="red">N. </span>et <span class="red">N.</span>, quorum
  diem passiónis ánnua devotióne recólimus, étiam fídei constántiam subsequámur.
  Per Dóminum.
</div>
<div class="latin hijo hijo_8" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_9" ontouchend="cambialengua(this)">
  Súscipe, sancte Pater, múnera quæ in sanctórum mártyrum commemoratióne
  deférimus, et nobis fámulis tuis concéde, ut in confessióne tui nóminis
  inveníri stábiles mereámur. Per Christum.
</div>
<div class="latin hijo hijo_10" ontouchend="cambialengua(this)">
  <h4>Præfatio</h4>
</div>
<div class="latin hijo hijo_11">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_12" ontouchend="cambialengua(this)">
  <h4>Antiphona ad communionem<span class="alindcha">Lc 22, 28-30</span></h4>
</div>
<div class="latin hijo hijo_13" ontouchend="cambialengua(this)">
  Vos estis qui permansístis mecum in tentatiónibus meis, et ego dispóno vobis
  regnum, dicit Dóminus, ut edátis et bibátis super mensam meam in regno meo.
</div>
<div class="latin hijo hijo_14" ontouchend="cambialengua(this)">
  <span class="red">Vel:</span>
</div>
<div class="latin hijo hijo_15" ontouchend="cambialengua(this)">
  Ecce merces Sanctórum copiósa est apud Deum: ipsi vero mórtui sunt pro
  Christo, et vivent in ætérnum.
</div>
<div class="latin hijo hijo_16" ontouchend="cambialengua(this)">
  <h4>Post communionem</h4>
</div>
<div class="latin hijo hijo_17" ontouchend="cambialengua(this)">
  Deus, qui crucis mystérium in sanctis martýribus tuis mirabíliter illustrásti,
  concéde propítius, ut, ex hoc sacrifício roboráti, Christo fidéliter hæreámus,
  et in Ecclésia ad salútem ómnium operémur. Per Christum.
</div>
<div class="latin hijo hijo_18" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />A. Pro pluribus martyribus<br />2</h3>
</div>
<div class="latin hijo hijo_19" ontouchend="cambialengua(this)">
  <h4>Antiphona ad introitum<span class="alindcha">Cf. Ps 33, 20-21</span></h4>
</div>
<div class="latin hijo hijo_20" ontouchend="cambialengua(this)">
  Multæ tribulatiónes iustórum, et de his ómnibus liberávit eos Dóminus. Dóminus
  custódit ómnia ossa eórum, unum ex his non conterétur.
</div>
<div class="latin hijo hijo_21" ontouchend="cambialengua(this)">
  <span class="red">Vel: </span><span class="alindcha">Cf. Ap 7, 14; Dan 3, 95</span>
</div>
<div class="latin hijo hijo_22" ontouchend="cambialengua(this)">
  Isti sunt, qui venérunt ex magna tribulatióne, et lavérunt stolas suas in
  sánguine Agni. Tradidérunt córpora sua propter Deum ad supplícia: et meruérunt
  habére corónas perpétuas.
</div>
<div class="latin hijo hijo_23" ontouchend="cambialengua(this)">
  <h4>Collecta</h4>
</div>
<div class="latin hijo hijo_24" ontouchend="cambialengua(this)">
  Omnípotens sempitérne Deus, qui sanctis <span class="red">N. </span>et
  <span class="red">N. </span>pro Christo pati donásti, nostræ quoque
  fragilitáti divínum præténde subsídium, ut sicut illi pro te mori non
  dubitárunt, ita nos fortes in tua confessióne vívere valeámus. Per Dóminum.
</div>
<div class="latin hijo hijo_25" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_26" ontouchend="cambialengua(this)">
  Fiat tibi, quǽsumus, Dómine, hóstia sacránda placábilis pretiósi celebritáte
  martýrii, quæ et peccáta nostra puríficet, et tuórum tibi vota concíliet
  famulórum. Per Christum.
</div>
<div class="latin hijo hijo_27" ontouchend="cambialengua(this)">
  <h4>Præfatio</h4>
</div>
<div class="latin hijo hijo_28">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_29" ontouchend="cambialengua(this)">
  <h4>Antiphona ad communionem<span class="alindcha">Cf. Io 15, 13</span></h4>
</div>
<div class="latin hijo hijo_30" ontouchend="cambialengua(this)">
  Maiórem caritátem nemo habet, ut ánimam suam ponat quis pro amícis suis, dicit
  Dóminus.
</div>
<div class="latin hijo hijo_31" ontouchend="cambialengua(this)">
  <span class="red">Vel: </span><span class="alindcha">Lc 12, 4</span>
</div>
<div class="latin hijo hijo_32" ontouchend="cambialengua(this)">
  Dico autem vobis amícis meis: Ne terreámini ab his, qui vos persequúntur.
</div>
<div class="latin hijo hijo_33" ontouchend="cambialengua(this)">
  <h4>Post communionem</h4>
</div>
<div class="latin hijo hijo_34" ontouchend="cambialengua(this)">
  Pane cælésti nutrítos et in Christo unum corpus efféctos, da nos, quǽsumus,
  Dómine, ab eius caritáte numquam separári et, sanctórum mártyrum tuórum
  <span class="red">N. </span>et <span class="red">N. </span>exémplo, propter
  eum qui diléxit nos ómnia fórtiter superáre. Qui vivit et regnat in sǽcula
  sæculórum.
</div>
<div class="latin hijo hijo_35" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />A. Pro pluribus martyribus<br />3</h3>
</div>
<div class="latin hijo hijo_36" ontouchend="cambialengua(this)">
  <h4>Antiphona ad introitum<span class="alindcha">Cf. Ps 36, 39</span></h4>
</div>
<div class="latin hijo hijo_37" ontouchend="cambialengua(this)">
  Salus iustórum a Dómino, et protéctor eórum est in témpore tribulatiónis.
</div>
<div class="latin hijo hijo_38" ontouchend="cambialengua(this)">
  <span class="red">Vel: </span><span class="alindcha">Cf. Sap 3, 6-7. 9</span>
</div>
<div class="latin hijo hijo_39" ontouchend="cambialengua(this)">
  Tamquam aurum in fornáce probávit eléctos Dóminus, et quasi holocáusti hóstiam
  accépit illos; et in témpore erit respéctus illórum: quóniam donum et pax erit
  eléctis Dei.
</div>
<div class="latin hijo hijo_40" ontouchend="cambialengua(this)">
  <h4>Collecta</h4>
</div>
<div class="latin hijo hijo_41" ontouchend="cambialengua(this)">
  Fratérna nos, Dómine, mártyrum tuórum coróna lætíficet, quæ et fídei nostræ
  prǽbeat increménta virtútum, et multíplici nos suffrágio consolétur. Per
  Dóminum.
</div>
<div class="latin hijo hijo_42" ontouchend="cambialengua(this)">
  <span class="red">Vel:</span>
</div>
<div class="latin hijo hijo_43" ontouchend="cambialengua(this)">
  Beatórum mártyrum <span class="red">N. </span>et <span class="red">N.</span>,
  quǽsumus, Dómine, tibi nos orátio grata comméndet, et in tuæ veritátis
  professióne confírmet. Per Dóminum.
</div>
<div class="latin hijo hijo_44" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_45" ontouchend="cambialengua(this)">
  Súscipe, quǽsumus, Dómine, múnera pópuli tui pro mártyrum tuórum passiónibus
  dicáta sanctórum, et, quæ beátis <span class="red">N. </span>et
  <span class="red">N. </span>in persecutióne fortitúdinem ministrárunt, nobis
  quoque prǽbeant inter advérsa constántiam. Per Christum.
</div>
<div class="latin hijo hijo_46" ontouchend="cambialengua(this)">
  <h4>Præfatio</h4>
</div>
<div class="latin hijo hijo_47">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_48" ontouchend="cambialengua(this)">
  <h4>Antiphona ad communionem<span class="alindcha">Cf. Mc 8, 35</span></h4>
</div>
<div class="latin hijo hijo_49" ontouchend="cambialengua(this)">
  Qui perdíderit ánimam suam propter me et Evangélium, salvam fáciet eam, dicit
  Dóminus.
</div>
<div class="latin hijo hijo_50" ontouchend="cambialengua(this)">
  <span class="red">Vel: </span><span class="alindcha">Cf. Sap 3, 4</span>
</div>
<div class="latin hijo hijo_51" ontouchend="cambialengua(this)">
  Si coram homínibus torménta passi sunt, spes electórum est immórtalis in
  ætérnum.
</div>
<div class="latin hijo hijo_52" ontouchend="cambialengua(this)">
  <h4>Post communionem</h4>
</div>
<div class="latin hijo hijo_53" ontouchend="cambialengua(this)">
  Consérva in nobis, Dómine, munus tuum, et quod, te donánte, pro festivitáte
  beatórum mártyrum <span class="red">N. </span>et
  <span class="red">N. </span>percépimus, et salútem nobis præstet et pacem. Per
  Christum.
</div>
<div class="latin hijo hijo_54" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />A. Pro pluribus martyribus<br />4</h3>
</div>
<div class="latin hijo hijo_55" ontouchend="cambialengua(this)">
  <h4>Antiphona ad introitum<span class="alindcha">Cf. Ps 33, 18</span></h4>
</div>
<div class="latin hijo hijo_56" ontouchend="cambialengua(this)">
  Clamavérunt iusti, et Dóminus exaudívit eos, et ex ómnibus tribulatiónibus
  eórum liberávit eos.
</div>
<div class="latin hijo hijo_57" ontouchend="cambialengua(this)">
  <span class="red">Vel:</span>
</div>
<div class="latin hijo hijo_58" ontouchend="cambialengua(this)">
  Propter testaméntum Dómini et leges patérnas, Sancti Dei perstitérunt in amóre
  fraternitátis: quia unus fuit semper spíritus in eis, et una fides.
</div>
<div class="latin hijo hijo_59" ontouchend="cambialengua(this)">
  <h4>Collecta</h4>
</div>
<div class="latin hijo hijo_60" ontouchend="cambialengua(this)">
  Deus, qui nos ánnua sanctórum <span class="red">N. </span>et
  <span class="red">N. </span>festivitáte lætíficas, concéde propítius, ut,
  quorum natalícia cólimus, virtútem quoque passiónis imitémur. Per Dóminum.
</div>
<div class="latin hijo hijo_61" ontouchend="cambialengua(this)">
  <span class="red">Vel:</span>
</div>
<div class="latin hijo hijo_62" ontouchend="cambialengua(this)">
  Deus, qui sanctis <span class="red">N. </span>et
  <span class="red">N. </span>ad hanc glóriam veniéndi copiósam munus grátiæ
  contulísti, da fámulis tuis, mártyrum intercedéntibus méritis, véniam
  peccatórum, et concéde, ut ab ómnibus adversitátibus liberéntur. Per Dóminum.
</div>
<div class="latin hijo hijo_63" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_64" ontouchend="cambialengua(this)">
  Hóstias tibi, Dómine, pro commemoratióne beatórum
  <span class="red">N. </span>et <span class="red">N. </span>offérimus,
  supplíciter deprecántes, ut, sicut illis præbuísti sacræ fídei claritátem, sic
  nobis indulgéntiam largiáris et pacem. Per Christum.
</div>
<div class="latin hijo hijo_65" ontouchend="cambialengua(this)">
  <h4>Præfatio</h4>
</div>
<div class="latin hijo hijo_66">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_67" ontouchend="cambialengua(this)">
  <h4>Antiphona ad communionem<span class="alindcha">2 Cor 4, 11</span></h4>
</div>
<div class="latin hijo hijo_68" ontouchend="cambialengua(this)">
  In mortem trádimur propter Iesum, ut et vita Iesu manifestétur in carne nostra
  mortáli.
</div>
<div class="latin hijo hijo_69" ontouchend="cambialengua(this)">
  <span class="red">Vel: </span><span class="alindcha">Mt 10, 28</span>
</div>
<div class="latin hijo hijo_70" ontouchend="cambialengua(this)">
  Nolíte timére eos qui corpus occídunt, ánimam autem non possunt occídere,
  dicit Dóminus.
</div>
<div class="latin hijo hijo_71" ontouchend="cambialengua(this)">
  <h4>Post communionem</h4>
</div>
<div class="latin hijo hijo_72" ontouchend="cambialengua(this)">
  Concéde nobis, Dómine, per hæc sacraménta cæléstia, grátiam in beatórum
  mártyrum <span class="red">N. </span>et
  <span class="red">N. </span>celebritáte multíplicem, ut de tanti agóne
  certáminis discámus et firma solidári patiéntia, et pia exsultáre victória.
  Per Christum.
</div>
<div class="latin hijo hijo_73" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />A. Pro pluribus martyribus<br />5</h3>
</div>
<div class="latin hijo hijo_74" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_75" ontouchend="cambialengua(this)">
  Sanguis sanctórum mártyrum pro Christo effúsus est in terris; ídeo adépti sunt
  prǽmia sempitérna.
</div>
<div class="latin hijo hijo_76" ontouchend="cambialengua(this)">
  <span class="red">Vel: </span><span class="alindcha">Cf. Sap 3, 1-2. 3</span>
</div>
<div class="latin hijo hijo_77" ontouchend="cambialengua(this)">
  Iustórum ánimæ in manu Dei sunt: et non tanget illos torméntum malítiæ. Visi
  sunt óculis insipiéntium mori: illi autem sunt in pace.
</div>
<div class="latin hijo hijo_78" ontouchend="cambialengua(this)">
  <h4>Collecta</h4>
</div>
<div class="latin hijo hijo_79" ontouchend="cambialengua(this)">
  Da nobis, quǽsumus, Dómine, fídei miserátus augméntum, ut, quæ sanctos
  mártyres tuos <span class="red">N. </span>et <span class="red">N. </span>usque
  ad sánguinem reténta gloríficat, nos étiam iustíficet, veráciter hanc
  sequéntes. Per Dóminum.
</div>
<div class="latin hijo hijo_80" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_81" ontouchend="cambialengua(this)">
  Sacrifíciis præséntibus, Dómine, quǽsumus, inténde placátus, ut, quod
  passiónis Fílii tui mystério gérimus, beatórum <span class="red">N. </span>et
  <span class="red">N. </span>exémplis, pio consequámur afféctu. Per Christum.
</div>
<div class="latin hijo hijo_82" ontouchend="cambialengua(this)">
  <span class="red">Vel:</span>
</div>
<div class="latin hijo hijo_83" ontouchend="cambialengua(this)">
  Hæc hóstia, Dómine, quam in beatórum <span class="red">N. </span>et
  <span class="red">N. </span>triúmpho deférimus, corda nostra tui amóris igne
  iúgiter inflámmet, et ad promíssa perseverántibus prǽmia dispónat. Per
  Christum.
</div>
<div class="latin hijo hijo_84" ontouchend="cambialengua(this)">
  <h4>Præfatio</h4>
</div>
<div class="latin hijo hijo_85">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_86" ontouchend="cambialengua(this)">
  <h4>
    Antiphona ad communionem<span class="alindcha">Cf. Rom 8, 38-39</span>
  </h4>
</div>
<div class="latin hijo hijo_87" ontouchend="cambialengua(this)">
  Neque mors, neque vita, neque creatúra áliqua póterit nos separáre a caritáte
  Christi.
</div>
<div class="latin hijo hijo_88" ontouchend="cambialengua(this)">
  <span class="red">Vel: </span><span class="alindcha">Mt 10, 30. 31</span>
</div>
<div class="latin hijo hijo_89" ontouchend="cambialengua(this)">
  Vestri capílli cápitis omnes numeráti sunt; nolíte timére: multis passéribus
  melióres estis vos.
</div>
<div class="latin hijo hijo_90" ontouchend="cambialengua(this)">
  <h4>Post communionem</h4>
</div>
<div class="latin hijo hijo_91" ontouchend="cambialengua(this)">
  Pasti, Dómine, pretióso Córpore et Sánguine Unigéniti Fílii tui in
  commemoratióne beatórum mártyrum tuórum <span class="red">N. </span>et
  <span class="red">N.</span>, te súpplices deprecámur, ut nobis perseveránti
  caritáte in te manére, de te vívere et ad te movéri concédas. Per Christum.
</div>
<div class="latin hijo hijo_92" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />B. Pro uno martyre<br />1</h3>
</div>
<div class="latin hijo hijo_93" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_94" ontouchend="cambialengua(this)">
  Iste sanctus pro lege Dei sui certávit usque ad mortem, et a verbis impiórum
  non tímuit; fundátus enim erat supra firmam petram.
</div>
<div class="latin hijo hijo_95" ontouchend="cambialengua(this)">
  <span class="red">Vel: </span><span class="alindcha">Cf. Sap 10, 12</span>
</div>
<div class="latin hijo hijo_96" ontouchend="cambialengua(this)">
  Certámen forte dedit illi Dóminus, ut víncere sciret, quóniam ómnium poténtior
  est sapiéntia.
</div>
<div class="latin hijo hijo_97" ontouchend="cambialengua(this)">
  <h4>Collecta</h4>
</div>
<div class="latin hijo hijo_98" ontouchend="cambialengua(this)">
  Omnípotens et miséricors Deus, qui mártyrem tuum beátum
  <span class="red">N. </span>passiónis suæ torménta superáre fecísti, concéde,
  ut, qui eius triúmphi diem celebrámus, insuperábiles tua protectióne ab hostis
  insídiis maneámus. Per Dóminum.
</div>
<div class="latin hijo hijo_99" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_100" ontouchend="cambialengua(this)">
  Obláta múnera, quǽsumus, Dómine, tua benedictióne sanctífica, quæ, te donánte,
  nos illa flamma tuæ dilectiónis accéndat, per quam sanctus
  <span class="red">N. </span>torménta sui córporis univérsa devícit. Per
  Christum.
</div>
<div class="latin hijo hijo_101" ontouchend="cambialengua(this)">
  <span class="red">Vel:</span>
</div>
<div class="latin hijo hijo_102" ontouchend="cambialengua(this)">
  Accépta tibi sint, quǽsumus, Dómine, múnera, quæ in commemoratióne beáti
  mártyris tui <span class="red">N. </span>deférimus, ut ea maiestáti tuæ sint
  plácita, sicut illíus effúsio sánguinis apud te éxstitit pretiósa. Per
  Christum.
</div>
<div class="latin hijo hijo_103" ontouchend="cambialengua(this)">
  <h4>Præfatio</h4>
</div>
<div class="latin hijo hijo_104">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_105" ontouchend="cambialengua(this)">
  <h4>Antiphona ad communionem<span class="alindcha">Cf. Mt 16, 24</span></h4>
</div>
<div class="latin hijo hijo_106" ontouchend="cambialengua(this)">
  Qui vult veníre post me, ábneget semetípsum, et tollat crucem suam, et
  sequátur me, dicit Dóminus.
</div>
<div class="latin hijo hijo_107" ontouchend="cambialengua(this)">
  <span class="red">Vel: </span><span class="alindcha">Mt 10, 39</span>
</div>
<div class="latin hijo hijo_108" ontouchend="cambialengua(this)">
  Qui perdíderit ánimam suam propter me, dicit Dóminus, invéniet eam in ætérnum.
</div>
<div class="latin hijo hijo_109" ontouchend="cambialengua(this)">
  <h4>Post communionem</h4>
</div>
<div class="latin hijo hijo_110" ontouchend="cambialengua(this)">
  Præstent nobis, quǽsumus, Dómine, sacra mystéria quæ súmpsimus eam ánimi
  fortitúdinem, quæ beátum <span class="red">N. </span>mártyrem tuum réddidit in
  tuo servítio fidélem et in passióne victórem. Per Christum.
</div>
<div class="latin hijo hijo_111" ontouchend="cambialengua(this)">
  <h2>COMMUNE MARTYRUM</h2>
  <h3>I. EXTRA TEMPUS PASCHALE<br />B. Pro uno martyre<br />2</h3>
</div>
<div class="latin hijo hijo_112" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_113" ontouchend="cambialengua(this)">
  Hic est vere martyr, qui pro Christi nómine sánguinem suum fudit, qui minas
  iúdicum non tímuit, sed ad cæléstia regna pervénit.
</div>
<div class="latin hijo hijo_114" ontouchend="cambialengua(this)">
  <span class="red">Vel: </span><span class="alindcha">Cf. Phil 3, 8. 10</span>
</div>
<div class="latin hijo hijo_115" ontouchend="cambialengua(this)">
  Omnia detriméntum fecit ad cognoscéndum Christum, et communiónem passiónum
  illíus, confórmans se morti eius.
</div>
<div class="latin hijo hijo_116" ontouchend="cambialengua(this)">
  <h4>Collecta</h4>
</div>
<div class="latin hijo hijo_117" ontouchend="cambialengua(this)">
  Omnípotens sempitérne Deus, qui beáto <span class="red">N. </span>usque ad
  mortem pro iustítia certáre tribuísti, fac nos, eius intercessióne, pro amóre
  tuo ómnia advérsa toleráre et ad te, qui solus es vita, tota virtúte
  properáre. Per Dóminum.
</div>
<div class="latin hijo hijo_118" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_119" ontouchend="cambialengua(this)">
  Clementíssime Deus, múnera hæc tua benedictióne perfúnde et nos in fide
  confírma, quam beátus <span class="red">N. </span>effúso sánguine asséruit.
  Per Christum.
</div>
<div class="latin hijo hijo_120" ontouchend="cambialengua(this)">
  <span class="red">Vel:</span>
</div>
<div class="latin hijo hijo_121" ontouchend="cambialengua(this)">
  Hóstias tibi, Dómine, pro commemoratióne beáti mártyris tui
  <span class="red">N. </span>offérimus, quem a Christi córporis unitáte nulla
  tentátio separávit. Per Christum.
</div>
<div class="latin hijo hijo_122" ontouchend="cambialengua(this)">
  <h4>Præfatio</h4>
</div>
<div class="latin hijo hijo_123">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_124" ontouchend="cambialengua(this)">
  <h4>Antiphona ad communionem<span class="alindcha">Cf. Io 15, 5</span></h4>
</div>
<div class="latin hijo hijo_125" ontouchend="cambialengua(this)">
  Ego sum vitis vera et vos pálmites, dicit Dóminus; qui manet in me et ego in
  eo, hic fert fructum multum.
</div>
<div class="latin hijo hijo_126" ontouchend="cambialengua(this)">
  <span class="red">Vel: </span><span class="alindcha">Io 8, 12</span>
</div>
<div class="latin hijo hijo_127" ontouchend="cambialengua(this)">
  Qui séquitur me, non ámbulat in ténebris, sed habébit lumen vitæ, dicit
  Dóminus.
</div>
<div class="latin hijo hijo_128" ontouchend="cambialengua(this)">
  <h4>Post communionem</h4>
</div>
<div class="latin hijo hijo_129" ontouchend="cambialengua(this)">
  Sacris, Dómine, recreáti mystériis, quǽsumus, ut, miram beáti
  <span class="red">N. </span>constántiam æmulántes, patiéntiæ prǽmium cónsequi
  mereámur ætérnum. Per Christum.
</div>
<div class="latin hijo hijo_130" ontouchend="cambialengua(this)">
  <h2>COMMUNE MARTYRUM</h2>
  <h3>II. TEMPORE PASCHALI<br />A. Pro pluribus martyribus<br />1</h3>
</div>
<div class="latin hijo hijo_131" ontouchend="cambialengua(this)">
  <h4>Antiphona ad introitum<span class="alindcha">Cf. Mt 25, 34</span></h4>
</div>
<div class="latin hijo hijo_132" ontouchend="cambialengua(this)">
  Veníte, benedícti Patris mei, percípite regnum, quod vobis parátum est ab
  orígine mundi, allelúia.
</div>
<div class="latin hijo hijo_133" ontouchend="cambialengua(this)">
  <span class="red">Vel: </span><span class="alindcha">Cf. Ap 7, 13-14</span>
</div>
<div class="latin hijo hijo_134" ontouchend="cambialengua(this)">
  Isti, qui amícti sunt stolis albis, hi sunt qui venérunt ex magna
  tribulatióne, et lavérunt stolas suas in sánguine Agni, allelúia.
</div>
<div class="latin hijo hijo_135" ontouchend="cambialengua(this)">
  <h4>Collecta</h4>
</div>
<div class="latin hijo hijo_136" ontouchend="cambialengua(this)">
  Quǽsumus, omnípotens Deus, ut nos, virtúte Spíritus Sancti, et ad credéndum
  dóciles et ad confiténdum fortes effícias, qui beátis martýribus
  <span class="red">N. </span>et <span class="red">N. </span>propter verbum tuum
  et testimónium Iesu ánimas pónere tribuísti. Per Dóminum.
</div>
<div class="latin hijo hijo_137" ontouchend="cambialengua(this)">
  <span class="red">Vel:</span>
</div>
<div class="latin hijo hijo_138" ontouchend="cambialengua(this)">
  Deus, a quo constántiam fides, et virtútem sumit infírmitas, tríbue nobis,
  mártyrum <span class="red">N. </span>et <span class="red">N. </span>exémplo et
  précibus, in Unigéniti tui passióne et resurrectióne consórtium, ut cum eis
  apud te gáudium perféctum consequámur. Per Dóminum.
</div>
<div class="latin hijo hijo_139" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_140" ontouchend="cambialengua(this)">
  In tuórum, Dómine, pretiósa morte iustórum, sacrifícium illud offérimus, de
  quo martýrium sumpsit omne princípium. Per Christum.
</div>
<div class="latin hijo hijo_141" ontouchend="cambialengua(this)">
  <h4>Præfatio</h4>
</div>
<div class="latin hijo hijo_142">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_143" ontouchend="cambialengua(this)">
  <h4>Antiphona ad communionem<span class="alindcha">Cf. Ap 2, 7</span></h4>
</div>
<div class="latin hijo hijo_144" ontouchend="cambialengua(this)">
  Vincénti dabo édere de ligno vitæ, quod est in paradíso Dei mei, allelúia.
</div>
<div class="latin hijo hijo_145" ontouchend="cambialengua(this)">
  <span class="red">Vel: </span><span class="alindcha">Cf. Ps 32, 1</span>
</div>
<div class="latin hijo hijo_146" ontouchend="cambialengua(this)">
  Gaudéte, iusti, in Dómino; rectos decet collaudátio, allelúia.
</div>
<div class="latin hijo hijo_147" ontouchend="cambialengua(this)">
  <h4>Post communionem</h4>
</div>
<div class="latin hijo hijo_148" ontouchend="cambialengua(this)">
  Beatórum mártyrum <span class="red">N. </span>et
  <span class="red">N. </span>cæléstem victóriam divíno convívio celebrántes,
  te, Dómine, depóscimus, ut panem vitæ hic edéntes des víncere, et vincéntes
  des édere de ligno vitæ in paradíso. Per Christum.
</div>
<div class="latin hijo hijo_149" ontouchend="cambialengua(this)">
  <h2>COMMUNE MARTYRUM</h2>
  <h3>II. TEMPORE PASCHALI<br />A. Pro pluribus martyribus<br />2</h3>
</div>
<div class="latin hijo hijo_150" ontouchend="cambialengua(this)">
  <h4>Antiphona ad introitum<span class="alindcha">Cf. Ap 12, 11</span></h4>
</div>
<div class="latin hijo hijo_151" ontouchend="cambialengua(this)">
  Isti sunt Sancti qui vicérunt propter sánguinem Agni, et non dilexérunt ánimas
  suas usque ad mortem; proptérea cum Christo regnant in ætérnum, allelúia.
</div>
<div class="latin hijo hijo_152" ontouchend="cambialengua(this)">
  <span class="red">Vel: </span><span class="alindcha">Cf. Mt 25, 34</span>
</div>
<div class="latin hijo hijo_153" ontouchend="cambialengua(this)">
  Gaudéte, Sancti, ante conspéctum Agni; parátum est vobis regnum ab orígine
  mundi, allelúia.
</div>
<div class="latin hijo hijo_154" ontouchend="cambialengua(this)">
  <h4>Collecta</h4>
</div>
<div class="latin hijo hijo_155" ontouchend="cambialengua(this)">
  Lætíficet nos, quǽsumus, Dómine, beatórum mártyrum tuórum
  <span class="red">N. </span>et <span class="red">N. </span>gloriósa
  festívitas, quos, Unigéniti tui passiónem et resurrectiónem voce líbera
  confiténtes, pretiósum sánguinem gloriósa morte fúndere fecísti. Per Dóminum.
</div>
<div class="latin hijo hijo_156" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_157" ontouchend="cambialengua(this)">
  Præséntia múnera, quǽsumus, Dómine, ita seréna pietáte intuére, ut Sancti
  Spíritus perfundántur benedictióne, et in nostris córdibus eam dilectiónem
  válidam operéntur, per quam sancti mártyres <span class="red">N. </span>et
  <span class="red">N. </span>ómnia córporis torménta devicérunt. Per Christum.
</div>
<div class="latin hijo hijo_158" ontouchend="cambialengua(this)">
  <h4>Præfatio</h4>
</div>
<div class="latin hijo hijo_159">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_160" ontouchend="cambialengua(this)">
  <h4>
    Antiphona ad communionem<span class="alindcha">Cf. 2 Tim 2, 11-12</span>
  </h4>
</div>
<div class="latin hijo hijo_161" ontouchend="cambialengua(this)">
  Si commórtui sumus cum Christo, et convivémus; si sustinémus, et
  conregnábimus, allelúia.
</div>
<div class="latin hijo hijo_162" ontouchend="cambialengua(this)">
  <span class="red">Vel: </span><span class="alindcha">Cf. Mt 5, 12</span>
</div>
<div class="latin hijo hijo_163" ontouchend="cambialengua(this)">
  Gaudéte et exsultáte, quóniam merces vestra copiósa est in cælis, allelúia.
</div>
<div class="latin hijo hijo_164" ontouchend="cambialengua(this)">
  <h4>Post communionem</h4>
</div>
<div class="latin hijo hijo_165" ontouchend="cambialengua(this)">
  Uníus panis alimónia refécti, in commemoratióne beatórum mártyrum
  <span class="red">N. </span>et <span class="red">N. </span>supplíciter te,
  Dómine, deprecámur, ut nos in tua iúgiter caritáte confírmes, et in novitáte
  vitæ concédas ambuláre. Per Christum.
</div>
<div class="latin hijo hijo_166" ontouchend="cambialengua(this)">
  <h2>COMMUNE MARTYRUM</h2>
  <h3>II. TEMPORE PASCHALI<br />B. Pro uno martyre</h3>
</div>
<div class="latin hijo hijo_167" ontouchend="cambialengua(this)">
  <h4>Antiphona ad introitum<span class="alindcha">Cf. 4 Esdr 2, 35</span></h4>
</div>
<div class="latin hijo hijo_168" ontouchend="cambialengua(this)">
  Lux perpétua lucébit Sanctis tuis, Dómine, et ætérnitas témporum, allelúia.
</div>
<div class="latin hijo hijo_169" ontouchend="cambialengua(this)">
  <span class="red">Vel:</span>
</div>
<div class="latin hijo hijo_170" ontouchend="cambialengua(this)">
  Hic est vir, qui non est derelíctus a Deo in die certáminis; modo coronátur,
  quia fidéliter vicit in mandátis Dómini, allelúia.
</div>
<div class="latin hijo hijo_171" ontouchend="cambialengua(this)">
  <h4>Collecta</h4>
</div>
<div class="latin hijo hijo_172" ontouchend="cambialengua(this)">
  Deus, qui ad illustrándam Ecclésiam tuam beátum
  <span class="red">N. </span>martýrii victória decoráre dignátus es, concéde
  propítius, ut, sicut ipse domínicæ passiónis imitátor fuit, ita nos, per eius
  vestígia gradiéntes, ad gáudia sempitérna perveníre mereámur. Per Dóminum.
</div>
<div class="latin hijo hijo_173" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_174" ontouchend="cambialengua(this)">
  Súscipe, Dómine, sacrifícium placatiónis et laudis, quod in commemoratióne
  beáti mártyris <span class="red">N. </span>tuæ offérimus maiestáti, ut nos
  perdúcat ad véniam, et in perpétua gratiárum constítuat actióne. Per Christum.
</div>
<div class="latin hijo hijo_175" ontouchend="cambialengua(this)">
  <h4>Præfatio</h4>
</div>
<div class="latin hijo hijo_176">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_177" ontouchend="cambialengua(this)">
  <h4>Antiphona ad communionem<span class="alindcha">Io 12, 24</span></h4>
</div>
<div class="latin hijo hijo_178" ontouchend="cambialengua(this)">
  Nisi granum fruménti cadens in terram mórtuum fúerit, ipsum solum manet; si
  autem mórtuum fúerit, multum fructum affert, allelúia.
</div>
<div class="latin hijo hijo_179" ontouchend="cambialengua(this)">
  <span class="red">Vel: </span><span class="alindcha">Ps 115, 15</span>
</div>
<div class="latin hijo hijo_180" ontouchend="cambialengua(this)">
  Pretiósa in conspéctu Dómini; mors Sanctórum eius, allelúia.
</div>
<div class="latin hijo hijo_181" ontouchend="cambialengua(this)">
  <h4>Post communionem</h4>
</div>
<div class="latin hijo hijo_182" ontouchend="cambialengua(this)">
  Tua, Dómine, súmpsimus dona cæléstia de hodiérna festivitáte lætántes; præsta,
  quǽsumus, ut, qui in hoc divíno convívio mortem Fílii tui annuntiámus, eiúsdem
  resurrectiónis et glóriæ cum sanctis martýribus partícipes esse mereámur. Per
  Christum.
</div>
<div class="latin hijo hijo_183" ontouchend="cambialengua(this)">
  <h2>COMMUNE MARTYRUM</h2>
  <h3>
    III. PRO MISSIONARIIS MARTYRIBUS<br />A. Pro pluribus missionariis
    martyribus
  </h3>
</div>
<div class="latin hijo hijo_184" ontouchend="cambialengua(this)">
  <h4>
    Antiphona ad introitum<span class="alindcha">Cf. Gal 6, 14; 1 Cor 1, 18</span>
  </h4>
</div>
<div class="latin hijo hijo_185" ontouchend="cambialengua(this)">
  Nobis absit gloriári nisi in cruce Dómini nostri Iesu Christi. Verbum enim
  crucis nobis qui salvi facti sumus, virtus Dei est <span class="red">(</span>
  <span class="red">T. P. </span>allelúia <span class="red">).</span>
</div>
<div class="latin hijo hijo_186" ontouchend="cambialengua(this)">
  <h4>Collecta</h4>
</div>
<div class="latin hijo hijo_187" ontouchend="cambialengua(this)">
  Maiestátis tuæ cleméntiam supplíciter deprecámur, omnípotens et miséricors
  Deus, ut, sicut Unigéniti tui agnitiónem per beatórum mártyrum
  <span class="red">N. </span>et <span class="red">N. </span>prædicatiónem
  populórum córdibus infudísti, ita, eórum intercessióne, fídei stabilitáte
  firméntur. Per Dóminum.
</div>
<div class="latin hijo hijo_188" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_189" ontouchend="cambialengua(this)">
  Mártyrum tuórum <span class="red">N. </span>et
  <span class="red">N. </span>passiónem venerántes, fac nos, Dómine, hoc
  sacrifício mortem Unigéniti tui digne annuntiáre, cui parum fuit hortári
  mártyres verbo, nisi firmáret exémplo. Per Christum.
</div>
<div class="latin hijo hijo_190" ontouchend="cambialengua(this)">
  <h4>Præfatio</h4>
</div>
<div class="latin hijo hijo_191">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_192" ontouchend="cambialengua(this)">
  <h4>Antiphona ad communionem<span class="alindcha">Mt 5, 10</span></h4>
</div>
<div class="latin hijo hijo_193" ontouchend="cambialengua(this)">
  Beáti qui persecutiónem patiúntur propter iustítiam, quóniam ipsórum est
  regnum cælórum <span class="red">(T. P. </span>allelúia<span class="red">).
  </span>
</div>
<div class="latin hijo hijo_194" ontouchend="cambialengua(this)">
  <span class="red">Vel: </span><span class="alindcha">Mt 10, 32</span>
</div>
<div class="latin hijo hijo_195" ontouchend="cambialengua(this)">
  Qui me conféssus fúerit coram homínibus, confitébor et ego eum coram Patre
  meo, dicit Dóminus. <span class="red">(T. P. </span>Allelúia<span class="red">).
  </span>
</div>
<div class="latin hijo hijo_196" ontouchend="cambialengua(this)">
  <h4>Post communionem</h4>
</div>
<div class="latin hijo hijo_197" ontouchend="cambialengua(this)">
  Cæléstibus, Dómine, pasti delíciis, súpplices te rogámus, ut, exémplo beatórum
  <span class="red">N. </span>et <span class="red">N.</span>, caritátis et
  passiónis Fílii tui in méntibus nostris signa ferámus, et perpétuæ pacis
  fructu iúgiter perfruámur. Per Christum.
</div>
<div class="latin hijo hijo_198" ontouchend="cambialengua(this)">
  <h2>COMMUNE MARTYRUM</h2>
  <h3>III. PRO MISSIONARIIS MARTYRIBUS<br />B. Pro uno missionario martyre</h3>
</div>
<div class="latin hijo hijo_199" ontouchend="cambialengua(this)">
  <h4>Antiphona ad introitum<span class="alindcha">Cf. Phil 2, 30</span></h4>
</div>
<div class="latin hijo hijo_200" ontouchend="cambialengua(this)">
  Iste Sanctus propter opus Christi usque ad mortem accéssit, in intéritum
  tradens ánimam suam <span class="red">( T. P. </span>allelúia
  <span class="red">).</span>
</div>
<div class="latin hijo hijo_201" ontouchend="cambialengua(this)">
  <h4>Collecta</h4>
</div>
<div class="latin hijo hijo_202" ontouchend="cambialengua(this)">
  Præsta, quǽsumus, omnípotens Deus, ut beáti <span class="red">N. </span>fidem
  cóngrua devotióne sectémur, qui pro eiúsdem dilatatióne corónam martýrii
  méruit. Per Dóminum.
</div>
<div class="latin hijo hijo_203" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_204" ontouchend="cambialengua(this)">
  Beáti <span class="red">N. </span>martýrium recenséntes, Dómine, múnera nostra
  ad altáre tuum offérimus, deprecántes, ut, qui domínicæ passiónis mystéria
  celebrámus, imitémur quod ágimus. Per Christum.
</div>
<div class="latin hijo hijo_205" ontouchend="cambialengua(this)">
  <h4>Præfatio</h4>
</div>
<div class="latin hijo hijo_206">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_207" ontouchend="cambialengua(this)">
  <h4>Antiphona ad communionem<span class="alindcha">Mc 8, 35</span></h4>
</div>
<div class="latin hijo hijo_208" ontouchend="cambialengua(this)">
  Qui perdíderit ánimam suam propter me et propter Evangélium, dicit Dóminus,
  salvam eam fáciet <span class="red">(T. P. </span>allelúia<span class="red">).
  </span>
</div>
<div class="latin hijo hijo_209" ontouchend="cambialengua(this)">
  <h4>Post communionem</h4>
</div>
<div class="latin hijo hijo_210" ontouchend="cambialengua(this)">
  Cæléste convívium celebrántes te, Dómine, deprecámur, ut nos ad tantæ fídei
  exémpla sectánda beáti <span class="red">N. </span>mártyris et recordátio
  íncitet et orátio digna perdúcat. Per Christum.
</div>
<div class="latin hijo hijo_211" ontouchend="cambialengua(this)">
  <h2>COMMUNE MARTYRUM</h2>
  <h3>IV. PRO VIRGINE MARTYRE</h3>
</div>
<div class="latin hijo hijo_212" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_213" ontouchend="cambialengua(this)">
  Ecce iam séquitur Agnum pro nobis crucifíxum strénua virgo, pudóris hóstia,
  víctima castitátis <span class="red">(T. P. </span>allelúia<span class="red">).
  </span>
</div>
<div class="latin hijo hijo_214" ontouchend="cambialengua(this)">
  <span class="red">Vel:</span>
</div>
<div class="latin hijo hijo_215" ontouchend="cambialengua(this)">
  Beáta virgo, quæ ábnegans semetípsam et tollens crucem suam, Dóminum æmuláta
  est, vírginum sponsum martyrúmque príncipem <span class="red">(</span>
  <span class="red">T. P. </span>allelúia <span class="red">).</span>
</div>
<div class="latin hijo hijo_216" ontouchend="cambialengua(this)">
  <h4>Collecta</h4>
</div>
<div class="latin hijo hijo_217" ontouchend="cambialengua(this)">
  Deus, qui nos hódie beátæ <span class="red">N. </span>ánnua commemoratióne
  lætíficas, concéde propítius, ut eius adiuvémur méritis, cuius castitátis et
  fortitúdinis irradiámur exémplis. Per Dóminum.
</div>
<div class="latin hijo hijo_218" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_219" ontouchend="cambialengua(this)">
  Múnera, quǽsumus, Dómine, quæ in celebritáte beátæ
  <span class="red">N. </span>deférimus, ita grátiæ tuæ efficiántur accépta,
  sicut eius tibi plácitum éxstitit passiónis certámen. Per Christum.
</div>
<div class="latin hijo hijo_220" ontouchend="cambialengua(this)">
  <h4>Præfatio</h4>
</div>
<div class="latin hijo hijo_221">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_222">
  <div class="indicepref red">
    De sanctis virginibus et religiosis&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf057"
      class="enlacepref">... In Sanctis enim, qui Christo se dedicavérunt...</a>
  </div>
</div>
<div class="latin hijo hijo_223" ontouchend="cambialengua(this)">
  <h4>Antiphona ad communionem<span class="alindcha">Ap 7, 17</span></h4>
</div>
<div class="latin hijo hijo_224" ontouchend="cambialengua(this)">
  Agnus, qui in médio throni est, dedúcet eos ad vitæ fontes aquárum
  <span class="red">(T. P. </span>allelúia<span class="red">). </span>
</div>
<div class="latin hijo hijo_225" ontouchend="cambialengua(this)">
  <h4>Post communionem</h4>
</div>
<div class="latin hijo hijo_226" ontouchend="cambialengua(this)">
  Deus, qui beátam <span class="red">N. </span>pro gémina virginitátis et
  martýrii victória inter Sanctos coronásti, da, quǽsumus, per huius virtútem
  sacraménti, ut, omne malum fórtiter superántes, cæléstem glóriam consequámur.
  Per Christum.
</div>
<div class="latin hijo hijo_227" ontouchend="cambialengua(this)">
  <h2>COMMUNE MARTYRUM</h2>
  <h3>IV. PRO SANCTA MULIERE MARTYRE</h3>
</div>
<div class="latin hijo hijo_228" ontouchend="cambialengua(this)">
  <h4>Antiphona ad introitum</h4>
</div>
<div class="latin hijo hijo_229" ontouchend="cambialengua(this)">
  Istárum est enim regnum cælórum quæ contempsérunt vitam mundi, et pervenérunt
  ad prǽmia regni et lavérunt stolas suas in sánguine Agni
  <span class="red">(T. P. </span>allelúia<span class="red">). </span>
</div>
<div class="latin hijo hijo_230" ontouchend="cambialengua(this)">
  <h4>Collecta</h4>
</div>
<div class="latin hijo hijo_231" ontouchend="cambialengua(this)">
  Deus, cuius múnere virtus in infirmitáte perfícitur, da ómnibus beátæ
  <span class="red">N. </span>glóriam recoléntibus, ut, quæ abs te sumpsit robur
  ut vínceret, abs te quoque vincéndi nobis grátiam semper obtíneat. Per
  Dóminum.
</div>
<div class="latin hijo hijo_232" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_233" ontouchend="cambialengua(this)">
  Hodiérnum, Dómine, sacrifícium lætánter offérimus, quo, beátæ
  <span class="red">N. </span>cæléstem victóriam recenséntes, et tua magnália
  prædicámus, et nos acquisísse gaudémus suffrágia gloriósa. Per Christum.
</div>
<div class="latin hijo hijo_234" ontouchend="cambialengua(this)">
  <h4>Præfatio</h4>
</div>
<div class="latin hijo hijo_235">
  <div class="indicepref red">De sanctis martyribus</div>
  <br />
  <div class="indicepref">
    I&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf054"
      class="enlacepref">... Quóniam beáti mártyris N. pro confessióne...</a><br />
  </div>
  <div class="indicepref">
    II&nbsp;&nbsp;&nbsp;&nbsp;&nbsp;<a
      href="m_estructura/prefacios/m_estructura_prefacios.html#pf055"
      class="enlacepref">... Quóniam tu magnificáris in tuórum...</a><br />
  </div>
</div>
<div class="latin hijo hijo_236" ontouchend="cambialengua(this)">
  <h4>Antiphona ad communionem<span class="alindcha">Ap 12, 11-12</span></h4>
</div>
<div class="latin hijo hijo_237" ontouchend="cambialengua(this)">
  Non dilexérunt ánimas suas usque ad mortem, proptérea lætámini, cæli, et qui
  habitátis in eis <span class="red">(T. P. </span>allelúia<span class="red">).
  </span>
</div>
<div class="latin hijo hijo_238" ontouchend="cambialengua(this)">
  <h4>Post communionem</h4>
</div>
<div class="latin hijo hijo_239" ontouchend="cambialengua(this)">
  Suméntes, Dómine, gáudia sempitérna de participatióne sacraménti, et de
  memória beátæ <span class="red">N.</span>, supplíciter deprecámur, ut, quæ
  sédula servitúte, donánte te, gérimus, dignis sénsibus tuo múnere capiámus.
  Per Christum.
</div>
