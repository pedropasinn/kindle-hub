<div class="latin hijo hijo_1" ontouchend="cambialengua(this)">
  <h2>COMMUNE DOCTORUM ECCLESIÆ</h2>
  <h3>1</h3>
</div>
<div class="latin hijo hijo_2" ontouchend="cambialengua(this)">
  <h4>Antiphona ad introitum<span class="alindcha">Cf. Sir 15, 5</span></h4>
</div>
<div class="latin hijo hijo_3" ontouchend="cambialengua(this)">
  In médio Ecclésiæ apéruit os eius, et implévit eum Dóminus spíritu sapiéntiæ
  et intelléctus; stolam glóriæ índuit eum
  <span class="red">( T. P. </span>allelúia <span class="red">).</span>
</div>
<div class="latin hijo hijo_4" ontouchend="cambialengua(this)">
  <span class="red">Vel: </span><span class="alindcha">Ps 36, 30-31</span>
</div>
<div class="latin hijo hijo_5" ontouchend="cambialengua(this)">
  Os iusti meditábitur sapiéntiam, et lingua eius loquétur iudícium; lex Dei
  eius in corde ipsíus <span class="red">( T. P. </span>allelúia
  <span class="red">).</span>
</div>
<div class="latin hijo hijo_6" ontouchend="cambialengua(this)">
  <h4>Collecta</h4>
</div>
<div class="latin hijo hijo_7" ontouchend="cambialengua(this)">
  Omnípotens ætérne Deus, qui beátum <span class="red">N. (</span> epíscopum
  <span class="red">) </span>Ecclésiæ tuæ doctórem dedísti, præsta, ut, quod
  ille divíno afflátus spíritu dócuit, nostris iúgiter stabiliátur in córdibus,
  et quem patrónum, te donánte, ampléctimur, eum apud tuam misericórdiam
  defensórem habeámus. Per Dóminum.
</div>
<div class="latin hijo hijo_8" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_9" ontouchend="cambialengua(this)">
  Sacrifícium tibi pláceat, Deus, in festivitáte beáti
  <span class="red">N. </span>libénter exhíbitum, quo monénte, nos étiam totos
  tibi réddimus collaudántes. Per Christum.
</div>
<div class="latin hijo hijo_10" ontouchend="cambialengua(this)">
  <h4>Antiphona ad communionem<span class="alindcha">Cf. Lc 12, 42</span></h4>
</div>
<div class="latin hijo hijo_11" ontouchend="cambialengua(this)">
  Fidélis servus et prudens, quem constítuit Dóminus super famíliam suam, ut det
  illis in témpore trítici mensúram <span class="red">( T. P. </span>allelúia
  <span class="red">).</span>
</div>
<div class="latin hijo hijo_12" ontouchend="cambialengua(this)">
  <span class="red">Vel: </span><span class="alindcha">Cf. Ps 1, 2-3</span>
</div>
<div class="latin hijo hijo_13" ontouchend="cambialengua(this)">
  Qui meditábitur in lege Dómini die ac nocte, dabit fructum suum in témpore suo
  <span class="red">(T. P. </span>allelúia<span class="red">). </span>
</div>
<div class="latin hijo hijo_14" ontouchend="cambialengua(this)">
  <h4>Post communionem</h4>
</div>
<div class="latin hijo hijo_15" ontouchend="cambialengua(this)">
  Quos Christo réficis pane vivo, eósdem édoce, Dómine, Christo magístro, ut in
  festivitáte beáti <span class="red">N. </span>tuam discant veritátem, et eam
  in caritáte operéntur. Per Christum.
</div>
<div class="latin hijo hijo_16" ontouchend="cambialengua(this)">
  <h2>COMMUNE DOCTORUM ECCLESIÆ</h2>
  <h3>2</h3>
</div>
<div class="latin hijo hijo_17" ontouchend="cambialengua(this)">
  <h4>Antiphona ad introitum<span class="alindcha">Cf. Dan 12, 3</span></h4>
</div>
<div class="latin hijo hijo_18" ontouchend="cambialengua(this)">
  Qui docti fúerint, fulgébunt quasi splendor firmaménti, et qui ad iustítiam
  erúdiunt multos, quasi stellæ in perpétuas æternitátes
  <span class="red">(</span> <span class="red">T. P. </span>allelúia
  <span class="red">).</span>
</div>
<div class="latin hijo hijo_19" ontouchend="cambialengua(this)">
  <span class="red">Vel: </span><span class="alindcha">Cf. Sir 44, 15. 14</span>
</div>
<div class="latin hijo hijo_20" ontouchend="cambialengua(this)">
  Sapiéntiam Sanctórum narrent pópuli, et laudes eórum núntiet Ecclésia; nómina
  autem eórum vivent in sǽculum sǽculi <span class="red">(</span>
  <span class="red">T. P. </span>allelúia <span class="red">). </span>
</div>
<div class="latin hijo hijo_21" ontouchend="cambialengua(this)">
  <h4>Collecta</h4>
</div>
<div class="latin hijo hijo_22" ontouchend="cambialengua(this)">
  Dómine Deus, qui beátum <span class="red">N. </span>cælésti doctrína imbúere
  dignátus es, da nobis, ipsíus intervéntu, eándem doctrínam fidéliter custodíre
  et móribus profitéri. Per Dóminum.
</div>
<div class="latin hijo hijo_23" ontouchend="cambialengua(this)">
  <h4>Super Oblata</h4>
</div>
<div class="latin hijo hijo_24" ontouchend="cambialengua(this)">
  Illa nos, quǽsumus, Dómine, divína tractántes, Spíritus Sanctus fídei luce
  perfúndat, qua beátum <span class="red">N. </span>ad glóriæ tuæ propagatiónem
  iúgiter collustrávit. Per Christum.
</div>
<div class="latin hijo hijo_25" ontouchend="cambialengua(this)">
  <h4>
    Antiphona ad communionem<span class="alindcha">Cf. 1 Cor 1, 23-24</span>
  </h4>
</div>
<div class="latin hijo hijo_26" ontouchend="cambialengua(this)">
  Nos prædicámus Christum crucifíxum, Christum, Dei virtútem et Dei sapiéntiam
  <span class="red">(T. P. </span>allelúia<span class="red">). </span>
</div>
<div class="latin hijo hijo_27" ontouchend="cambialengua(this)">
  <h4>Post communionem</h4>
</div>
<div class="latin hijo hijo_28" ontouchend="cambialengua(this)">
  Cælésti alimónia refécti, súpplices te, Dómine, deprecámur, ut, beáti
  <span class="red">N. </span>mónitis obsequéntes, de accéptis donis semper in
  gratiárum actióne maneámus. Per Christum.
</div>
