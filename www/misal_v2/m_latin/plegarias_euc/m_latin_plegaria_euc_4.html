<div class="latin hijo hijo_1" ontouchend="cambialengua(this)">
  <h2>PREX EUCHARISTICA IV</h2>
</div>
<div class="latin hijo hijo_2" ontouchend="cambialengua(this)">
  <span class="red">Præfatio huius Precis eucharisticæ mutari non licet ratione structuræ
    ipsius Precis, quæ summarium historiæ salutis præbet.</span>
</div>
<div class="latin hijo hijo_3" ontouchend="cambialengua(this)">
  <p><span class="red">V/.</span>&nbsp;Dóminus vobíscum.</p>
  <p class="pueblo"><span class="red">R/.</span>&nbsp;Et cum spíritu tuo.</p>
  <p><span class="red">V/.</span>&nbsp;Sursum corda.</p>
  <p class="pueblo"><span class="red">R/.</span>&nbsp;Habémus ad Dóminum.</p>
  <p><span class="red">V/.</span>&nbsp;Grátias agámus Dómino Deo nostro.</p>
  <p class="pueblo"><span class="red">R/.</span>&nbsp;Dignum et iustum est.</p>
</div>
<div class="latin hijo hijo_4" ontouchend="cambialengua(this)">
  <p>
    <span class="cap">V</span>ere dignum est tibi grátias ágere,<br />vere
    iustum est te glorificáre, Pater sancte,<br />quia unus es Deus vivus et
    verus,<br />qui es ante sǽcula et pérmanes in ætérnum,<br />inaccessíbilem
    lucem inhábitans;<br />sed et qui unus bonus atque fons vitæ cuncta
    fecísti,<br />ut creatúras tuas benedictiónibus adimpléres<br />multásque
    lætificáres tui lúminis claritáte.
  </p>
  <p>
    Et ídeo coram te innúmeræ astant turbæ Angelórum,<br />qui die ac nocte
    sérviunt tibi<br />et, vultus tui glóriam contemplántes,<br />te incessánter
    gloríficant.
  </p>
  <p>
    Cum quibus et nos et, per nostram vocem,<br />omnis quæ sub cælo est
    creatúra<br />nomen tuum in exsultatióne confitémur, canéntes:
  </p>
</div>
<div class="latin hijo hijo_5" ontouchend="cambialengua(this)">
  <p>
    Sanctus, Sanctus, Sanctus Dóminus Deus Sábaoth.<br />Pleni sunt cæli et
    terra glória tua.<br />Hosánna in excélsis.<br />Benedíctus qui venit in
    nómine Dómini.<br />Hosánna in excélsis.
  </p>
</div>
<div class="latin hijo hijo_6" ontouchend="cambialengua(this)">
  <span class="red">Sacerdos, manibus extensis, dicit: </span>
</div>
<div class="latin hijo hijo_7" ontouchend="cambialengua(this)">
  <p>
    <span class="cap">C</span>onfitémur tibi, Pater sancte,<br />quia magnus es
    et ómnia ópera tua<br />in sapiéntia et caritáte fecísti.
  </p>
  <p>
    <span class="cap">H</span>óminem ad tuam imáginem condidísti,<br />eíque
    commisísti mundi curam univérsi,<br />ut, tibi soli Creatóri sérviens,<br />creatúris
    ómnibus imperáret.
  </p>
  <p>
    <span class="cap">E</span>t cum amicítiam tuam, non obœdiens, amisísset,<br />non
    eum dereliquísti in mortis império.<br />Omnibus enim misericórditer
    subvenísti,<br />ut te quæréntes invenírent.
  </p>
  <p>
    <span class="cap">S</span>ed et fœdera plúries homínibus obtulísti<br />eósque
    per prophétas erudísti in exspectatióne salútis.
  </p>
</div>
<div class="latin hijo hijo_8" ontouchend="cambialengua(this)">
  <p>
    <span class="cap">E</span>t sic, Pater sancte, mundum dilexísti,<br />ut,
    compléta plenitúdine témporum,<br />Unigénitum tuum nobis mítteres
    Salvatórem.
  </p>
  <p>
    <span class="cap">Q</span>ui, incarnátus de Spíritu Sancto<br />et natus ex
    María Vírgine,<br />in nostra condiciónis forma est conversátus<br />per
    ómnia absque peccáto;<br />salútem evangelizávit paupéribus,<br />redemptiónem
    captívis,<br />mæstis corde lætítiam.
  </p>
  <p>
    <span class="cap">U</span>t tuam vero dispensatiónem impléret,<br />in
    mortem trádidit semetípsum<br />ac, resúrgens a mórtuis,<br />mortem
    destrúxit vitámque renovávit.
  </p>
</div>
<div class="latin hijo hijo_9" ontouchend="cambialengua(this)">
  <span class="cap">E</span>t, ut non ámplius nobismetípsis viverémus,<br />sed
  sibi qui pro nobis mórtuus est atque surréxit,<br />a te, Pater, misit
  Spíritum Sanctum primítias credéntibus,<br />qui, opus suum in mundo
  perfíciens,<br />omnem sanctificatiónem compléret.
</div>
<div class="latin hijo hijo_10" ontouchend="cambialengua(this)">
  <span class="red">Iungit manus, easque expansas super oblata tenens, dicit:
  </span>
</div>
<div class="latin hijo hijo_11" ontouchend="cambialengua(this)">
  <span class="cap">Q</span><span>uaésumus ígitur, Dómine,<br />ut idem Spíritus Sanctus<br />hæc múnera
    sanctificáre dignétur,
  </span>
</div>
<div class="latin hijo hijo_12" ontouchend="cambialengua(this)">
  <span class="red">iungit manus et signat semel super panem et calicem simul, dicens:
  </span>
</div>
<div class="latin hijo hijo_13" ontouchend="cambialengua(this)">
  ut Corpus et <span class="cruzroja">✠</span>Sanguis fiant<br />Dómini nostri
  Iesu Christi
</div>
<div class="latin hijo hijo_14" ontouchend="cambialengua(this)">
  <span class="red">iungit manus</span>
</div>
<div class="latin hijo hijo_15" ontouchend="cambialengua(this)">
  ad hoc magnum mystérium celebrándum,<br />quod ipse nobis relíquit in fœdus
  ætérnum.
</div>
<div class="latin hijo hijo_16" ontouchend="cambialengua(this)">
  <span class="red">In formulis quæ sequuntur, verba Domini proferantur distincte et aperte,
    prouti natura eorundem verborum requirit:
  </span>
</div>
<div class="latin hijo hijo_17" ontouchend="cambialengua(this)">
  <span class="cap">I</span><span>pse enim, cum hora venísset<br />ut glorificarétur a te, Pater sancte,<br />ac
    dilexísset suos qui erant in mundo,<br />in finem diléxit eos:<br />et
    cenántibus illis</span>
</div>
<div class="latin hijo hijo_18" ontouchend="cambialengua(this)">
  <span class="red">accipit panem, eumque parum elevatum super altare tenens, prosequitur:
  </span>
</div>
<div class="latin hijo hijo_19" ontouchend="cambialengua(this)">
  accépit panem, benedíxit ac fregit, dedítque discípulis suis, dicens:
</div>
<div class="latin hijo hijo_20" ontouchend="cambialengua(this)">
  <span class="red">parum se inclinat</span>
</div>
<div class="latin hijo hijo_21" ontouchend="cambialengua(this)">
  Accípite et manducáte ex hoc omnes:<br />Hoc est enim Corpus meum,<br />quod
  pro vobis tradétur.
</div>
<div class="latin hijo hijo_22" ontouchend="cambialengua(this)">
  <span class="red">Hostiam consecratam ostendit populo, reponit super patenam, et genuflexus
    adorat.</span>
</div>
<div class="latin hijo hijo_23" ontouchend="cambialengua(this)">
  <span class="red">Postea prosequitur: </span>
</div>
<div class="latin hijo hijo_24" ontouchend="cambialengua(this)">
  <span class="cap">S</span>ímili modo
</div>
<div class="latin hijo hijo_25" ontouchend="cambialengua(this)">
  <span class="red">accipit calicem, eumque parum elevatum super altare tenens, prosequitur:
  </span>
</div>
<div class="latin hijo hijo_26" ontouchend="cambialengua(this)">
  accípiens cálicem, ex genímine vitis replétum,<br />grátias egit, dedítque
  discípulis suis, dicens:
</div>
<div class="latin hijo hijo_27" ontouchend="cambialengua(this)">
  <span class="red">parum se inclinat</span>
</div>
<div class="latin hijo hijo_28" ontouchend="cambialengua(this)">
  Accípite et bíbite ex eo omnes:<br />Hic est enim calix Sánguinis mei<br />novi
  et ætérni testaménti,<br />qui pro vobis et pro multis effundétur<br />in
  remissiónem peccatórum.<br />Hoc fácite in meam commemoratiónem.
</div>
<div class="latin hijo hijo_29" ontouchend="cambialengua(this)">
  <span class="red">Calicem ostendit populo, deponit super corporale, et genuflexus
    adorat.</span>
</div>
<div class="latin hijo hijo_30">
  <span class="red" ontouchend="cambialengua(this)">Deinde dicit: </span><span
    class="boton"
    ontouchend='document.getElementById("respuesta1").style.display="block";document.getElementById("respuesta2").style.display="none";document.getElementById("respuesta3").style.display="none"; '>1</span><span class="red"> Vel: </span>
  <span
    class="boton"
    ontouchend='document.getElementById("respuesta1").style.display="none";document.getElementById("respuesta2").style.display="block";document.getElementById("respuesta3").style.display="none"; '>2</span><span class="red"> Vel: </span>
  <span
    class="boton"
    ontouchend='document.getElementById("respuesta1").style.display="none";document.getElementById("respuesta2").style.display="none";document.getElementById("respuesta3").style.display="block"; '>3</span>
</div>
<div class="latin hijo hijo_31" ontouchend="cambialengua(this)">
  <span class="cap">M</span>ystérium fídei.<br /><span class="red">Et populus prosequitur, acclamans:</span>
</div>
<div class="latin hijo hijo_32" ontouchend="cambialengua(this)">
  Mortem tuam annuntiámus, Dómine,<br />et tuam resurrectiónem confitémur, donec
  vénias.
</div>
<div class="latin hijo hijo_33" ontouchend="cambialengua(this)">
  <span class="cap">M</span>ystérium fídei.<br /><span class="red">Et populus prosequitur, acclamans:</span>
</div>
<div class="latin hijo hijo_34" ontouchend="cambialengua(this)">
  Quotiescúmque manducámus panem hunc<br />et cálicem bíbimus,<br />mortem tuam
  annuntiámus, Dómine, donec vénias.
</div>
<div class="latin hijo hijo_35" ontouchend="cambialengua(this)">
  <span class="cap">M</span>ystérium fídei.<br /><span class="red">Et populus prosequitur, acclamans:</span>
</div>
<div class="latin hijo hijo_36" ontouchend="cambialengua(this)">
  Salvátor mundi, salva nos,<br />qui per crucem et resurrectiónem tuam
  liberásti nos.
</div>
<div class="latin hijo hijo_37" ontouchend="cambialengua(this)">
  <span class="red">Deinde sacerdos, extensis manibus, dicit: </span>
</div>
<div class="latin hijo hijo_38" ontouchend="cambialengua(this)">
  <span class="cap">U</span>nde et nos, Dómine, redemptiónis nostræ memoriále
  nunc celebrántes,<br />mortem Christi<br />eiúsque descénsum ad ínferos
  recólimus,<br />eius resurrectiónem<br />et ascensiónem ad tuam déxteram
  profitémur,<br />et, exspectántes ipsíus advéntum in glória,<br />offérimus
  tibi eius Corpus et Sánguinem,<br />sacrifícium tibi acceptábile et toti mundo
  salutáre.
</div>
<div class="latin hijo hijo_39" ontouchend="cambialengua(this)">
  <span class="cap">R</span>éspice, Dómine, in Hóstiam,<br />quam Ecclésiæ tuæ
  ipse parásti,<br />et concéde benígnus ómnibus<br />qui ex hoc uno pane
  participábunt et cálice,<br />ut, in unum corpus a Sancto Spíritu
  congregáti,<br />in Christo hóstia viva perficiántur,<br />ad laudem glóriæ
  tuæ.
</div>
<div class="latin hijo hijo_40" ontouchend="cambialengua(this)">
  <span class="cap">N</span>unc ergo, Dómine, ómnium recordáre,<br />pro quibus
  tibi hanc oblatiónem offérimus:<br />in primis fámuli tui, Papæ nostri
  <span class="red">N. </span><br />Epíscopi nostri
  <span class="red">N. </span> et Episcopórum órdinis univérsi,<br />sed et
  totíus cleri, et offeréntium,<br />et circumstántium,<br />et cuncti pópuli
  tui,<br />et ómnium, qui te quærunt corde sincéro.
</div>
<div class="latin hijo hijo_41" ontouchend="cambialengua(this)">
  <span class="cap">M</span>eménto étiam illórum,<br />qui obiérunt in pace
  Christi tui,<br />et ómnium defunctórum,<br />quorum fidem tu solus
  cognovísti.
</div>
<div class="latin hijo hijo_42" ontouchend="cambialengua(this)">
  <span class="cap">N</span>obis ómnibus, fíliis tuis, clemens Pater,
  concéde,<br />ut cæléstem hereditátem cónsequi valeámus<br />cum beáta
  Vírgine, Dei Genetríce, María,<br />cum beáto Ioseph, eius Sponso,<br />cum
  Apóstolis et Sanctis tuis<br />in regno tuo, ubi cum univérsa creatúra, a<br />corruptióne
  peccáti et mortis liberáta,<br />te glorificémus per Christum Dóminum nostrum,
</div>
<div class="latin hijo hijo_43" ontouchend="cambialengua(this)">
  <span class="red">iungit manus</span>
</div>
<div class="latin hijo hijo_44" ontouchend="cambialengua(this)">
  per quem mundo bona cuncta largíris.
</div>
<div class="latin hijo hijo_45" ontouchend="cambialengua(this)">
  <span class="red">Accipit patenam cum hostia et calicem, et utrumque elevans, dicit:
  </span>
</div>
<div class="latin hijo hijo_46" ontouchend="cambialengua(this)">
  <span class="cap">P</span>er ipsum, et cum ipso, et in ipso,<br />est tibi Deo
  Patri omnipoténti,<br />in unitáte Spíritus Sancti,<br />omnis honor et
  glória<br />per ómnia sǽcula sæculórum.
</div>
<div class="latin hijo hijo_47" ontouchend="cambialengua(this)">
  <span class="red">Populus acclamat:</span>
</div>
<div class="latin hijo hijo_48" ontouchend="cambialengua(this)">Amen.</div>
<div class="latin hijo hijo_49">
  <span class="red">Deinde sequitur ritus Communionis.</span>
</div>
