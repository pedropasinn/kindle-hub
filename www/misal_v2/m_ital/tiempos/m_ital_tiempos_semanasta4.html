<div class="ital hijo hijo_1" ontouchend="cambialengua(this)">
  <h2>
    SETTIMANA SANTA<br />TRIDUO PASQUALE<br />VENERDÍ SANTO PASSIONE DEL SIGNORE
  </h2>
  <h3></h3>
</div>
<div class="ital hijo hijo_2" ontouchend="cambialengua(this)">
  7.
  <span class="red">Dopo che tutti si sono seduti, si legge la prima lettura dal libro del
    profeta Isaia (52, 13-53, 12) con il suo salmo.</span>
</div>
<div class="ital hijo hijo_3" ontouchend="cambialengua(this)">
  <h5>Prima parte : LITURGIA DELLA PAROLA</h5>
</div>
<div class="ital hijo hijo_4" ontouchend="cambialengua(this)">
  <span class="red">ORAZIONE</span><br />Ricordati, o Padre, della tua
  misericordia e santifica con eterna protezione i tuoi fedeli, per i quali
  Cristo, tuo Figlio, ha istituito nel suo sangue il mistero pasquale. Egli vive
  e regna nei secoli dei secoli.<br /><span class="red">R/. </span>Amen.
</div>
<div class="ital hijo hijo_5" ontouchend="cambialengua(this)">
  <span class="red">Oppure: </span><span class="alindcha"></span>
</div>
<div class="ital hijo hijo_6" ontouchend="cambialengua(this)">
  O Dio, che nella passione di Cristo nostro Signore ci hai liberati dalla
  morte, eredità dell'antico peccato trasmessa a tutto il genere umano,
  rinnovaci a somiglianza del tuo Figlio; e come abbiamo portato in noi, per la
  nostra nascita, l'immagine dell'uomo terreno, così per l'azione del tuo
  Spirito fa' che portiamo l'immagine dell'uomo celeste. Per Cristo nostro
  Signore.<br /><span class="red">R/. </span>Amén.
</div>
<div class="ital hijo hijo_7" ontouchend="cambialengua(this)">
  6.
  <span class="red">Quindi, il sacerdote con i ministri va alla sede da dove, rivolto al
    popolo, omettendo l'invito </span>Preghiamo<span class="red">, dice, con le braccia allargate, una delle seguenti orazioni.</span>
</div>
<div class="ital hijo hijo_8" ontouchend="cambialengua(this)">
  5.
  <span class="red">Il sacerdote e, se è presente, il diacono, indossate le vesti di colore
    rosso come per la Messa, si recano in silenzio all'altare e, fatta la
    riverenza, si prostrano a terra o, secondo l'opportunità, si inginocchiano
    e, ancora in silenzio, pregano per alcuni istanti. Tutti gli altri si
    mettono in ginocchio.</span>
</div>
<div class="ital hijo hijo_9" ontouchend="cambialengua(this)">
  4.
  <span class="red">Nelle ore pomeridiane di questo giorno, e precisamente verso le quindici, a
    meno che non si scelga, per ragioni pastorali, un'ora più tarda, ha luogo la
    celebrazione della Passione del Signore. Essa è costituita da tre parti:
    Liturgia della Parola, Adorazione della Santa Croce e Santa Comunione.</span>
</div>
<div class="ital hijo hijo_10" ontouchend="cambialengua(this)">
  <h5>Celebrazione della Passione del Signore</h5>
</div>
<div class="ital hijo hijo_11" ontouchend="cambialengua(this)">
  3.
  <span class="red">L'altare sia interamente spoglio: senza croce, senza candelieri e senza
    tovaglie.</span>
</div>
<div class="ital hijo hijo_12" ontouchend="cambialengua(this)">
  2.
  <span class="red">Oggi la santa comunione si distribuisce ai fedeli solo durante la
    celebrazione della Passione del Signore; ai malati, che non possono
    partecipare a questa celebrazione, si può portare a qualunque ora del
    giorno..</span>
</div>
<div class="ital hijo hijo_13" ontouchend="cambialengua(this)">
  1.
  <span class="red">In questo giorno e nel seguente, la Chiesa, per antichissima tradizione,
    non celebra nessun sacramento, a eccezione della Penitenza e dell'Unzione
    degli infermi.</span>
</div>
<div class="ital hijo hijo_14" ontouchend="cambialengua(this)">
  8.
  <span class="red">Seguono la seconda lettura dalla lettera agli Ebrei (4, 14-16; 5, 7-9) e
    l'acclamazione al Vangelo.</span>
</div>
<div class="ital hijo hijo_15" ontouchend="cambialengua(this)">
  9.
  <span class="red">Quindi si legge la narrazione della Passione del Signore secondo Giovanni
    (18, 1-19, 42) nello stesso modo indicato alla domenica precedente.</span>
</div>
<div class="ital hijo hijo_16" ontouchend="cambialengua(this)">
  10.
  <span class="red">Dopo la lettura della Passione del Signore, il sacerdote tiene una breve
    omelia, alla fine della quale può invitare i fedeli a pregare per breve
    tempo..</span>
</div>
<div class="ital hijo hijo_17" ontouchend="cambialengua(this)">
  <h5 style="font-weight: normal">PREGHIERA UNIVERSALE</h5>
</div>
<div class="ital hijo hijo_18" ontouchend="cambialengua(this)">
  11.
  <span class="red">La Liturgia della Parola si conclude con la Preghiera universale, che deve
    essere fatta in questo modo: il diacono, se presente, o, in sua assenza, un
    ministro laico, stando all'ambone, pronuncia l'esortazione con la quale si
    indica l'intenzione. Quindi tutti pregano in silenzio per alcuni istanti;
    infine il sacerdote, stando alla sede, o, secondo l'opportunità, all'altare,
    con le braccia allargate, dice l'orazione.<br /><br />I fedeli, per tutto il
    tempo delle preghiere, possono mettersi in ginocchio o rimanere in
    piedi.</span>
</div>
<div class="ital hijo hijo_19" ontouchend="cambialengua(this)">
  12.
  <span class="red">Prima dell'orazione del sacerdote, secondo la tradizione, il diacono può
    invitare tutti a genuflettersi per pregare in silenzio, dicendo: </span>Mettiamoci in ginocchio – Alzatevi.
</div>
<div class="ital hijo hijo_20" ontouchend="cambialengua(this)">
  13.
  <span class="red">In caso di grave necessità pubblica, il vescovo diocesano può permettere o
    stabilire che si aggiunga un'intenzione speciale.</span>
</div>
<div class="ital hijo hijo_21" ontouchend="cambialengua(this)">
  I. <span class="red">Per la santa Chiesa</span><br />Preghiamo, fratelli e
  sorelle, per la santa Chiesa di Dio. * Il Signore le conceda unità e pace, la
  protegga su tutta la terra, e doni a noi, in una vita serena e sicura, di
  rendere gloria a Dio Padre onnipotente.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, che hai rivelato in Cristo la tua gloria a
  tutte le genti, custodisci l'opera della tua misericordia, perché la tua
  Chiesa, diffusa su tutta la terra, perseveri con fede salda nella confessione
  del tuo nome. Per Cristo nostro Signore.<br /><span class="red">R/. </span>Amen.
</div>
<div class="ital hijo hijo_22" ontouchend="cambialengua(this)">
  II. <span class="red">Per il Papa</span><br />Preghiamo per il nostro santo
  padre il papa <span class="red">N.</span>Il Signore Dio nostro, che lo ha
  scelto nell'ordine episcopale, gli conceda vita e salute e lo conservi alla
  sua santa Chiesa come guida e pastore del popolo santo di Dio<br /><span
    class="red">Preghiera in silenzio; poi il sacerdote dice:</span><br />Dio onnipotente ed eterno, sapienza che regge l'universo, ascolta la
  tua famiglia in preghiera, e custodisci con la tua bontà il papa che tu hai
  scelto per noi, perché il popolo cristiano, da te affidato alla sua guida
  pastorale, progredisca sempre nella fede. Per Cristo nostro Signore.<br /><span
    class="red">R/. </span>Amén.
</div>
<div class="ital hijo hijo_23" ontouchend="cambialengua(this)">
  III. <span class="red">Per tuttii fedeli di ogni ordine e grado</span><br />Preghiamo per il nostro vescovo <span class="red">N.</span>, per tutti
  i vescovi, i presbiteri e i diaconi, e per tutto il popolo dei fedeli.<br /><span
    class="red">Preghiera in silenzio; poi il sacerdote dice:</span>Dio onnipotente ed eterno, che con il tuo Spirito guidi e santifichi tutto il
  corpo della Chiesa, accogli le preghiere che ti rivolgiamo, perché secondo il
  dono della tua grazia tutti i membri della comunità nel loro ordine e grado ti
  possano fedelmente servire. Per Cristo nostro Signore.<br /><span class="red">R/. </span>Amen.
</div>
<div class="ital hijo hijo_24" ontouchend="cambialengua(this)">
  IV. <span class="red">Per i catecumeni</span><br />Preghiamo per i<span
    class="red">(</span>nostri<span class="red">)</span>catecumeni:<br />Il Signore Dio nostro apra i
  loro cuori all'ascolto e dischiuda la porta della misericordia, perché
  mediante il lavacro di rigenerazione ricevano il perdono di tutti i peccati e
  siano incorporati in Cristo Gesù, Signore nostro.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, che rendi la tua Chiesa sempre feconda di
  nuovi figli, aumenta nei [nostri] catecumeni l'intelligenza della fede,
  perché, nati a vita nuova nel fonte battesimale, siano accolti tra i tuoi
  figli di adozione. Per Cristo nostro Signore.<br /><span class="red">R/. </span>Amén.
</div>
<div class="ital hijo hijo_25" ontouchend="cambialengua(this)">
  V. <span class="red">Per l'unità dei cristiani</span><br />Preghiamo per tutti
  i fratelli e le sorelle che credono in Cristo. Il Signore Dio nostro raduni e
  custodisca nell'unica sua Chiesa quanti testimoniano la verità con le loro
  opere.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, che raduni i tuoi figli ovunque dispersi e
  li custodisci nell'unità, volgi lo sguardo al gregge del tuo Figlio, perché
  coloro che sono stati consacrati da un solo Battesimo siano una cosa sola
  nell'integrità della fede e nel vincolo dell'amore. Per Cristo nostro
  Signore.<br /><span class="red">R/. </span>Amen.
</div>
<div class="ital hijo hijo_26" ontouchend="cambialengua(this)">
  VI. <span class="red">Per gli Ebrei</span><br />Preghiamo per gli Ebrei. Il
  Signore Dio nostro, che a loro per primi ha rivolto la sua parola, li aiuti a
  progredire sempre nell'amore del suo nome e nella fedeltà alla sua
  alleanza.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, che hai affidato le tue promesse ad Abramo e
  alla sua discendenza, esaudisci con bontà le preghiere della tua Chiesa,
  perché il popolo primogenito della tua alleanza possa giungere alla pienezza
  della redenzione. Per Cristo nostro Signore.<br /><span class="red">R/. </span>Amen.
</div>
<div class="ital hijo hijo_27" ontouchend="cambialengua(this)">
  VII. <span class="red">Per coloro che non credono in Cristo</span><br />Preghiamo per coloro che non credono in Cristo. * Illuminati dallo
  Spirito Santo, * possano anch'essi entrare nella via della salvezza.<br /><span
    class="red">Preghiera in silenzio; poi il sacerdote dice:</span><br />Dio onnipotente ed eterno, dona a coloro che non credono in Cristo di
  trovare la verità camminando alla tua presenza con cuore sincero, e concedi a
  noi di essere nel mondo testimoni più autentici della tua carità, progredendo
  nell'amore vicendevole e nella piena conoscenza del mistero della tua vita.
  Per Cristo nostro Signore.<br /><span class="red">R/. </span>Amen.
</div>
<div class="ital hijo hijo_28" ontouchend="cambialengua(this)">
  VIII.
  <span class="red">Preghiamo per coloro che non credono in Dio.</span>
  Praticando la giustizia con cuore sincero, giungano alla conoscenza del Dio
  vero.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, tu hai messo nel cuore degli uomini una così
  profonda nostalgia di te che solo quando ti trovano hanno pace: fa' che, tra
  le difficoltà della vita, tutti riconoscano i segni della tua bontà e,
  stimolati dalla nostra testimonianza, abbiano la gioia di credere in te, unico
  vero Dio e Padre di tutti gli uomini. Per Cristo nostro Signore.<br /><span
    class="red">R/. </span>Amen.
</div>
<div class="ital hijo hijo_29" ontouchend="cambialengua(this)">
  IX. <span class="red"> Per i governanti</span><br />Preghiamo per coloro che
  sono chiamati a governare la comunità civile. Il Signore Dio nostro illumini
  la loro mente e il loro cuore a cercare il bene comune nella vera libertà e
  nella vera pace.<br /><span class="red">Preghiera in silenzio; poi il sacerdote dice:</span><br />Dio onnipotente ed eterno, nelle tue mani sono le speranze degli uomini
  e i diritti di ogni popolo: assisti con la tua sapienza coloro che ci
  governano, perché, con il tuo aiuto, promuovano su tutta la terra una pace
  duratura, la prosperità dei popoli e la libertà religiosa. Per Cristo nostro
  Signore.<br /><span class="red">R/. </span>Amen.
</div>
<div class="ital hijo hijo_30" ontouchend="cambialengua(this)">
  X. <span class="red">Per quanTi sono nella prova</span><br />Preghiamo,
  fratelli e sorelle, Dio Padre onnipotente, perché purifichi il mondo dagli
  errori, allontani le malattie, vinca la fame, renda la libertà ai prigionieri,
  spezzi le catene, conceda sicurezza a chi viaggia, il ritorno ai lontani da
  casa, la salute agli ammalati e ai morenti la salvezza eterna.<br /><span
    class="red">Preghiera in silenzio; poi il sacerdote dice:</span><br />Dio onnipotente ed eterno, consolazione degli afflitti, sostegno dei
  sofferenti, ascolta il grido di coloro che sono nella prova, perché tutti
  nelle loro necessità sperimentino la gioia di aver trovato il soccorso della
  tua misericordia. Per Cristo nostro Signore.<br /><span class="red">R/. </span>Amen.
</div>
<div class="ital hijo hijo_31" ontouchend="cambialengua(this)">
  <h5>Seconda parTe: Adorazione della SanTa Croce</h5>
</div>
<div class="ital hijo hijo_32" ontouchend="cambialengua(this)">
  14.
  <span class="red">Conclusa la Preghiera universale, si fa l'adorazione solenne della Santa
    Croce. Tra le due forme di ostensione proposte si scelga la più adatta, a
    seconda delle esigenze pastorali.</span>
</div>
<div class="ital hijo hijo_33" ontouchend="cambialengua(this)">
  <h5 style="font-weight: normal">
    Ostensione della Santa Croce<br />Prima forma:
  </h5>
</div>
<div class="ital hijo hijo_34" ontouchend="cambialengua(this)">
  15.
  <span class="red">Il diacono con i ministri, o un altro ministro idoneo, si reca nella
    sacrestia, dalla quale, attraverso la chiesa, accompagnato da due ministri
    con le candele accese, porta processionalmente la Croce, coperta da un velo
    violaceo, fino al centro del presbiterio. Il sacerdote, davanti all'altare,
    rivolto verso il popolo, riceve la Croce, la scopre alquanto nella parte
    superiore e la eleva, intonando </span>Ecco il legno della croce
  <span class="red">aiutato nel canto dal diacono o, se è il caso, dalla schola. Tutti
    rispondono: </span>Venite adoriamo<span class="red">. Finito il canto, tutti si inginocchiano e in silenzio si fermano in
    adorazione per alcuni istanti, mentre il sacerdote, in piedi, tiene elevata
    la Croce. </span><br />Ecco il legno della Croce, al quale fu appeso il Cristo, Salvatore del
  mondo<br /><span class="red">R/.</span>Venite, adoriamo.<br /><br /><span
    class="red">Quindi il sacerdote scopre il braccio destro della Croce ed elevandola
    intona per la seconda volta </span>Ecco il legno della Croce.<span class="red">
    Tutto si svolge nel modo indicato sopra.<br />Infine, scopre totalmente la
    Croce ed elevandola introduce per la terza volta l'invito </span>Ecco il legno della Croce.
  <span class="red">Tutto si svolge come la prima volta.</span>
</div>
<div class="ital hijo hijo_35" ontouchend="cambialengua(this)">
  <h5 style="font-weight: normal">Seconda forma:</h5>
</div>
<div class="ital hijo hijo_36" ontouchend="cambialengua(this)">
  16.
  <span class="red">Il sacerdote o il diacono con i ministri, o un altro ministro idoneo, si
    reca all'ingresso della chiesa, dove prende la Croce non velata. I ministri
    portano le candele accese. Si ordina quindi la processione attraverso la
    chiesa fino al presbiterio. Vicino all'ingresso, in mezzo alla chiesa e
    prima di accedere al presbiterio, chi porta la Croce la eleva,
    cantando</span>Ecco il legno della croce<span class="red"> e tutti rispondono: </span>Venite, adoriamo<span class="red">, e dopo ogni risposta si inginocchiano e adorano in silenzio per alcuni
    istanti, come descritto precedentemente.</span>
</div>
<div class="ital hijo hijo_37" ontouchend="cambialengua(this)">
  <h5 style="font-weight: normal">ADORAZIONE DELLA SANTA CROCE</h5>
</div>
<div class="ital hijo hijo_38" ontouchend="cambialengua(this)">
  17.
  <span class="red">Quindi, insieme a due ministri con le candele accese, il sacerdote o il
    diacono porta la Croce all'ingresso del presbiterio o in un altro luogo
    adatto e qui la depone, oppure la consegna ai ministri perché, collocate le
    candele alla destra e alla sinistra della Croce, la sostengano.</span>
</div>
<div class="ital hijo hijo_39" ontouchend="cambialengua(this)">
  18.
  <span class="red">. Per l'adorazione della Croce, tolte la casula e le scarpe secondo
    l'opportunità, si avvicina per primo il solo sacerdote celebrante. Quindi
    avanzano processionalmente il clero, i ministri laici e i fedeli, facendo
    riverenza alla Croce con una semplice genuflessione o un altro segno adatto,
    secondo l'uso della regione, come per esempio baciando la Croce.</span>
</div>
<div class="ital hijo hijo_40" ontouchend="cambialengua(this)">
  19.
  <span class="red">Per l'adorazione si presenta un'unica Croce. Se a causa della
    partecipazione del popolo non tutti potessero accostarsi personalmente, il
    sacerdote, dopo che una parte del clero e dei fedeli hacompiuto
    l'adorazione, prende la Croce e, stando in mezzo, davanti all'altare, con
    brevi parole invita l'assemblea all'adorazione della Santa Croce e poi, per
    qualche istante, tiene elevata la Croce, perché possa essere adorata in
    silenzio dai fedeli.<br /><br
  /></span>
  20.<span class="red">Mentre si fa l'adorazione della Santa Croce, si cantano l'antifona </span>Adoriamo la tua Croce<span class="red">, i Lamenti del Signore, l'inno Crux fidelis</span><span class="red">, o altri canti adatti. Tutti coloro che hanno compiuto l'adorazione si
    siedono.</span>
</div>
<div class="ital hijo hijo_41" ontouchend="cambialengua(this)">
  <h5 style="font-weight: normal">CANTI PER L'ADORAZIONE DELLA SANTA CROCE</h5>
</div>
<div class="ital hijo hijo_42" ontouchend="cambialengua(this)">
  <span class="red">Ant. </span>Adoriamo la tua Croce, o Signore, lodiamo e
  glorifichiamo la tua santa risurrezione. Dal legno della Croce è venuta la
  gioia in tutto il mondo.<br /><span class="red">Cf. Sal 66, 2</span><br />Dio
  abbia pietà di noi e ci benedica: su di noi faccia splendere il suo volto e
  abbia misericordia di noi.<br /><span class="red">E si ripete l'antifona: </span>Adoriamo....
</div>
<div class="ital hijo hijo_43" ontouchend="cambialengua(this)">
  <div style="text-align: center">
    <span class="red">LAMENTI DEL SIGNORE<br />I</span><br /><span class="red">Le parti che spettano ai singoli cori sono indicate con il numero 1
      (primo coro) e 2 (secondo coro); quelle che devono essere cantate, invece,
      da entrambi, sono indicate con 1 e 2. Alcuni versetti possono essere
      cantati anche da due cantori.</span>
  </div>
  <span class="red">1 e 2.</span> Popolo mio che male ti ho fatto? In che ti ho
  provocato? Dammi risposta.<br /><span class="red">1. </span>Io ti ho guidato
  fuori dall'Egitto, e tu hai preparato la Croce al tuo Salvatore.<br /><span
    class="red">1. </span>Hàgios o Theós.<br /><span class="red">2. </span>Sanctus Deus.<br /><span
    class="red">1. </span>Hàgios ischyrós.<br /><span class="red">2. </span>Sanctus fortis.<br /><span
    class="red">1. </span>Hàgios Athànatos, eléison himás.<br /><span class="red">2. </span>Sanctus
  immortàlis, miserére nobis.<br /><span class="red">1 e 2.</span> Perché ti ho
  guidato quarant'anni nel deserto, ti ho sfamato con manna, ti ho introdotto in
  paese fecondo, tu hai preparato la Croce al tuo Salvatore.<br /><span
    class="red">1. </span>Hàgios o Theós.<br /><span class="red">2. </span>Sanctus Deus.<br /><span
    class="red">1. </span>Hàgios ischyrós.<br /><span class="red">2. </span>Sanctus fortis.<br /><span
    class="red">1. </span>Hàgios Athànatos, eléison himás.<br /><span class="red">2. </span>Sanctus
  immortàlis, miserére nobis.<br /><span class="red">1 e 2.</span> Che altro
  avrei dovuto fare e non ti ho fatto? Io ti ho piantato, mia scelta e florida
  vigna, ma tu mi sei divenuta aspra e amara: poiché mi hai spento la sete con
  aceto e hai piantato una lancia nel petto del tuo Salvatore.<br /><span
    class="red">1. </span>Hàgios o Theós.<br /><span class="red">2. </span>Sanctus Deus.<br /><span
    class="red">1. </span>Hàgios ischyrós.<br /><span class="red">2. </span>Sanctus fortis.<br /><span
    class="red">1. </span>Hàgios Athànatos, eléison himás.<br /><span class="red">2. </span>Sanctus
  Immortàlis, miserére nobis.
</div>
<div class="ital hijo hijo_44" ontouchend="cambialengua(this)">
  <div style="text-align: center">
    <span class="red">LAMENTI DEL SIGNORE<br />II</span>
  </div>
  <br /><span class="red">Cantori:</span>Io per te ho flagellato l'Egitto e i
  primogeniti suoi, e tu mi hai consegnato per esser flagellato.<br /><span
    class="red">1 e 2 ripetono: </span>Popolo mio, che male ti ho fatto? In che ti ho provocato? Dammi risposta.<br /><span
    class="red">Cantori: </span>Io ti ho guidato fuori dall'Egitto e ho sommerso il faraone nel Mar Rosso, e
  tu mi hai consegnato ai capi dei sacerdoti.<br /><span class="red">1 e 2 ripetono: </span>Popolo mio...<br /><span class="red">Cantori: </span>Io ho aperto davanti a
  te il mare, e tu mi hai aperto con la lancia il costato<br /><span class="red">1 e 2 ripetono:</span>Popolo mio...<br /><span class="red">Cantori: </span>Io ti ho fatto strada
  con la nube luminosa, e tu mi hai condotto al pretorio di Pilato.<br /><span
    class="red">1 e 2 ripetono: </span>Popolo mio...<br /><span class="red">Cantori: </span>Io ti ho nutrito con
  manna nel deserto, e tu mi hai colpito con schiaffi e flagelli.<br /><span
    class="red">1 e 2 ripetono: </span>Popolo mio..<br /><span class="red">Cantori: </span>Io ti ho dissetato dalla
  rupe con acqua di salvezza, e tu mi hai dissetato con fiele e aceto.<br /><span
    class="red">1 e 2 ripetono: </span>Popolo mio...<br /><span class="red">Cantori: </span>Io per te ho colpito i
  re dei Cananei, e tu con la canna hai colpito il mio capo.<br /><span
    class="red">1 e 2 ripetono: </span>Popolo mio...<br /><span class="red">Cantori: </span>Io ti ho posto in mano
  uno scettro regale, e tu hai posto sul mio capo una corona di spine.<br /><span
    class="red">1 e 2 ripetono: </span>Popolo mio...<br /><span class="red">Cantori: </span>Io ti ho esaltato con
  grande potenza, e tu mi hai sospeso al patibolo della croce.<br /><span
    class="red">1 e 2 ripetono: </span>Popolo mio...
</div>
<div class="ital hijo hijo_45" ontouchend="cambialengua(this)">
  <div style="text-align: center"><span class="red">INNO</span></div>
  <br /><span class="red">Tutti:</span>O Croce fedele e gloriosa o albero nobile
  e santo, un altro non v'è nella selva, di rami e di fronde a te uguale: tu sei
  il dolce legno che porta appeso il Signore del mondo.<br /><span class="red">Cantori: </span>Esalti ogni lingua nel canto lo scontro e la grande vittoria, e sopra il
  trofeo della Croce proclami quel grande trionfo, poiché il redentore del mondo
  fu ucciso e ha vinto la morte..<br />
  <span class="red">Tutti:O Croce fedele e gloriosa, o albero nobile e santo, un altro non v'è
    nella selva, di rami e di fronde a te uguale.<br /><span class="red">Cantori: </span>Pietoso il Signore rivolse lo sguardo al peccato di Adamo: quando egli del
    frutto proibito gustò e la morte lo colse, un albero scelse a rimedio del
    male dell'albero antico.<br /><span class="red">Tutti: </span>Tu sei il
    dolce legno che porta appeso il Signore del mondo.<br /><span class="red">Cantori:</span>La nostra salvezza doveva venire nel corso dei tempi, doveva divina
    sapienza domare l'antico nemico, e trarci a salvezza là dove a noi era
    giunto l'inganno.<br /><span class="red">Tutti:</span>O Croce fedele e
    gloriosa, o albero nobile e santo, un altro non v'è nella selva, di rami e
    di fronde a te uguale.<br /><span class="red">Cantori:</span>E quando il
    momento fu giunto del tempo fissato da Dio, ci venne mandato dal Padre il
    Figlio, creatore del mondo; tra gli uomini venne, incarnato nel grembo di
    Vergine Madre.<br /><span class="red">Tutti:</span>Tu sei il dolce legno che
    porta appeso il Signore del mondo.<br /><span class="red">Cantori:</span>Vagisce il Bambino, adagiato in umile, misera stalla; la Vergine Madre
    ravvolge e copre le piccole membra, ne cinge le mani e i piedi, legati con
    candida fascia.<br /><span class="red">Tutti:</span>O Croce fedele e
    gloriosa, o albero nobile e santo, un altro non v'è nella selva, di rami e
    di fronde a te uguale.<br /><span class="red">Cantori: </span>Compiuti
    trent'anni e conclusa la vita terrena, il Signore offriva se stesso alla
    morte per noi, redentore del mondo; in croce l'Agnello è innalzato, e viene
    immolato per tutti.<br /><span class="red">Tutti:</span>Tu sei il dolce
    legno che porta appeso il Signore del mondo.<br /><span class="red">Cantori:</span>Ed ecco l'aceto e il fiele, gli sputi, la lancia e i chiodi; il corpo del
    Giusto è trafitto e l'acqua fluisce col sangue, torrente che lava la terra,
    il mare e il cielo e il mondo.<br /><span class="red">Tutti:</span>O Croce
    fedele e gloriosa, o albero nobile e santo, un altro non v'è nella selva, di
    rami e di fronde a te uguale.<br /><span class="red">Cantori:</span>O
    albero, piega i tuoi rami, distendi le rigide fibre, s'allenti quel legno
    che duro in te la natura ha creato; accogli su un morbido tronco le membra
    del Cristo Signore.<br /><span class="red">Tutti:</span>Tu sei il dolce
    legno che porta appeso il Signore del mondo.<br /><span class="red">Cantori:</span>Tu solo sei l'albero degno di reggere il nostro riscatto; per te è
    preparato un rifugio, un'arca che porta salvezza al mondo, nel sangue che
    sgorga dal Corpo del Cristo immolato.<br /><span class="red">Tutti:</span>O
    Croce fedele e gloriosa, o albero nobile e santo, un altro non v'è nella
    selva, di rami e di fronde a te uguale.<br /><span class="red">La seguente conclusione non si deve mai omettere:</span><br /><span class="red">Tutti:</span> Al Padre e al Figlio sia gloria, e
    gloria allo Spirito Santo: eterna la lode s'innalzi all'Unico e Trino
    Signore che il mondo ha creato e redento e tutti noi salva per grazia. Amen.
  </span>
</div>
<div class="ital hijo hijo_46" ontouchend="cambialengua(this)">
  <span class="red">Con riferimento al contesto locale o alle tradizioni popolari e secondo
    l'opportunità pastorale, si può cantare lo </span>Stabat Mater<span class="red">, secondo il Graduale Romano, o un altro canto adatto alla contemplazione
    del dolore della beata Vergine Maria.</span><br />21<span class="red">Finita l'adorazione, un diacono o un ministro porta la Croce al suo posto,
    presso l'altare. Le candele accese vengono collocate vicino all'altare o
    sopra di esso o presso la Croce.</span>
</div>
<div class="ital hijo hijo_47" ontouchend="cambialengua(this)">
  <h5>Parte terza: SANTA COMUNIONE</h5>
</div>
<div class="ital hijo hijo_48" ontouchend="cambialengua(this)">
  22.
  <span class="red">Sopra l'altare si stende una tovaglia e vi si pongono il corporale e il
    Messale. Nel frattempo il diacono o, in sua assenza, lo stesso sacerdote,
    indossato il velo omerale, riporta il Santissimo Sacramento dal luogo della
    reposizione all'altare per la via più breve. Tutti rimangono in silenzio.
    Due ministri accompagnano il Santissimo Sacramento con le candele accese,
    che depongono vicino all'altare o sopra di esso. Quando il diacono, se
    presente, ha deposto sopra l'altare il Santissimo Sacramento e ha scoperto
    la pisside, il sacerdote si avvicina all'altare e genuflette.<br
  /></span>
</div>
<div class="ital hijo hijo_49" ontouchend="cambialengua(this)">
  <span class="red">Quindi, il sacerdote, con voce chiara e a mani giunte, dice:</span>
</div>
<div class="ital hijo hijo_50" ontouchend="cambialengua(this)">
  <span class="red"></span>Obbedienti alla parola del Salvatore e formati al suo
  divino insegnamento, osiamo dire:
</div>
<div class="ital hijo hijo_51" ontouchend="cambialengua(this)">
  <span class="red">Il sacerdote, con le braccia allargate, e tutti i presenti
    continuano:</span>
</div>
<div class="ital hijo hijo_52" ontouchend="cambialengua(this)">
  <span class="red"></span>Padre nostro che sei nei cieli, sia santificato il
  tuo nome, venga il tuo regno, sia fatta la tua volontà, come in cielo così in
  terra. Dacci oggi il nostro pane quotidiano, e rimetti a noi i nostri debiti
  come anche noi li rimettiamo ai nostri debitori, e non abbandonarci alla
  tentazione, ma liberaci dal male.
</div>
<div class="ital hijo hijo_53" ontouchend="cambialengua(this)">
  24.
  <span class="red">Solo il sacerdote, con le braccia allargate, continua:</span>
</div>
<div class="ital hijo hijo_54" ontouchend="cambialengua(this)">
  <span class="red"> </span>Liberaci, o Signore, da tutti i mali, concedi la
  pace ai nostri giorni, e con l'aiuto della tua misericordia vivremo sempre
  liberi dal peccato e sicuri da ogni turbamento, nell'attesa che si compia la
  beata speranza e venga il nostro salvatore Gesù Cristo .
</div>
<div class="ital hijo hijo_55" ontouchend="cambialengua(this)">
  <span class="red">Congiunge le mani.<br />Il popolo conclude la preghiera con l'acclamazione:
  </span>
</div>
<div class="ital hijo hijo_56" ontouchend="cambialengua(this)">
  <span class="red"></span>Tuo è il regno, tua la potenza e la gloria nei
  secoli.
</div>
<div class="ital hijo hijo_57" ontouchend="cambialengua(this)">
  25.
  <span class="red">Il sacerdote, quindi, con le mani giunte, dice sottovoce:</span>
</div>
<div class="ital hijo hijo_58" ontouchend="cambialengua(this)">
  <span class="red"></span>La comunione al tuo Corpo, Signore Gesù Cristo, non
  diventi per me giudizio di condanna, ma per tua misericordia sia rimedio e
  difesa dell'anima e del corpo.
</div>
<div class="ital hijo hijo_59" ontouchend="cambialengua(this)">
  26.
  <span class="red">Quindi genuflette, prende l'ostia e, tenendola un po' sollevata sulla
    pisside, rivolto al popolo, dice ad alta voce:</span>
</div>
<div class="ital hijo hijo_60" ontouchend="cambialengua(this)">
  <span class="red"></span>Ecco l'Agnello di Dio, ecco colui che toglie i
  peccati del mondo. Beati gli invitati alla cena dell'Agnello.
</div>
<div class="ital hijo hijo_61" ontouchend="cambialengua(this)">
  <span class="red">E continua, dicendo insieme con il popolo:</span>
</div>
<div class="ital hijo hijo_62" ontouchend="cambialengua(this)">
  <span class="red"></span>O Signore, non sono degno di partecipare alla tua
  mensa, ma di' soltanto una parola e io sarò salvato.
</div>
<div class="ital hijo hijo_63" ontouchend="cambialengua(this)">
  27.<span class="red">E rivolto all'altare, con riverenza si comunica al Corpo di Cristo, dicendo
    sottovoce:</span>Il Corpo di Cristo mi custodisca per la vita eterna.
</div>
<div class="ital hijo hijo_64" ontouchend="cambialengua(this)">
  28.
  <span class="red">Quindi procede alla distribuzione della comunione ai fedeli. Durante la
    comunione si può cantare il salmo 21 o un altro canto adatto.</span>
</div>
<div class="ital hijo hijo_65" ontouchend="cambialengua(this)">
  29.
  <span class="red">Terminata la distribuzione della comunione, la pisside viene portata dal
    diacono o da un altro ministro idoneo nel luogo preparato al di fuori della
    chiesa o, se le circostanze lo richiedono, viene riposta nel
    tabernacolo.</span>
</div>
<div class="ital hijo hijo_66" ontouchend="cambialengua(this)">
  30. <span class="red">Quindi il sacerdote dice: </span>Preghiamo<span
    class="red">, e osservato, secondo l'opportunità, un breve spazio di sacro silenzio,
    dice la seguente orazione:</span>
</div>
<div class="ital hijo hijo_67" ontouchend="cambialengua(this)">
  <span class="red">DOPO LA COMUNIONE<br /></span>Dio onnipotente ed eterno, che
  ci hai rinnovati con la gloriosa morte e risurrezione del tuo Cristo,
  custodisci in noi l'opera della tua misericordia, perché la partecipazione a
  questo grande mistero ci consacri sempre al tuo servizio. Per Cristo nostro
  Signore.<br /><span class="red">R/. </span>Amen.
</div>
<div class="ital hijo hijo_68" ontouchend="cambialengua(this)">
  31.<span class="red">All'orazione sul popolo, il diacono o, in sua assenza, lo stesso sacerdote
    può premettere l'invito:</span>
  Inchinatevi per la benedizione.<br /><span class="red">
    Quindi il sacerdote, rivolto al popolo, con le mani stese sopra di esso,
    dice la seguente orazione:</span>
</div>
<div class="ital hijo hijo_69" ontouchend="cambialengua(this)">
  <span class="red">orazione sui popolo</span><br />Scenda, o Padre, la tua
  benedizione su questo popolo che ha celebrato la morte del tuo Figlio nella
  speranza di risorgere con lui; venga il perdono e la consolazione, si accresca
  la fede, si rafforzi la certezza nella redenzione eterna. Per Cristo nostro
  Signore.<br /><span class="red">R/. </span>Amen.
</div>
<div class="ital hijo hijo_70" ontouchend="cambialengua(this)">
  32.<span class="red">E tutti, fatta la genuflessione alla Croce, se ne vanno in silenzio.</span>
</div>
<div class="ital hijo hijo_71" ontouchend="cambialengua(this)">
  33.<span class="red">Dopo la celebrazione, l'altare viene spogliato. Vi rimane sopra la Croce
    con due o quattro candelieri.</span>
</div>
<div class="ital hijo hijo_72" ontouchend="cambialengua(this)">
  34.
  <span class="red">Coloro che hanno partecipato all'azione liturgica pomeridiana non sono
    tenuti alla celebrazione dei Vespri.</span>
</div>
