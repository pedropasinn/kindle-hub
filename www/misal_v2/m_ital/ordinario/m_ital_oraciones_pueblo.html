<div class="ital hijo hijo_1" ontouchend="cambialengua(this)">
  <h4>PREGHIERE DI BENEDIZIONE SUL POPOLO</h4>
</div>
<div class="ital hijo hijo_2" ontouchend="cambialengua(this)">
  <span class="red">Le seguenti orazioni si possono utilizzare, a giudizio del sacerdote, al
    termine della celebrazione della Messa, di una Liturgia della Parola, della
    Liturgia delle Ore, o dei Sacramenti.</span>
</div>
<div class="ital hijo hijo_3" ontouchend="cambialengua(this)">
  <span class="red">.Il diacono o, in sua assenza, lo stesso sacerdote può invitare i fedeli
    con queste parole o con altre simili: </span><span>Inchinatevi per la benedizione.</span><span class="red">Quindi il sacerdote, con le mani stese sul popolo, dice la preghiera, alla
    quale tutti rispondono: </span><span>Amen.</span><span class="red">.</span>
</div>
<div class="ital hijo hijo_4" ontouchend="cambialengua(this)">
  <span class="red">Dopo la preghiera, il sacerdote conclude sempre: </span><br />E la benedizione di Dio onnipotente,<br />Padre e Figlio
  <span class="cruzroja">✠</span> e Spirito Santo,<br />discenda su di voi e con
  voi rimanga sempre.<br /><span class="red">R/.</span>&nbsp;Amen.
</div>
<div class="ital hijo hijo_5" ontouchend="cambialengua(this)">
  <span class="red">1. </span><span>
    Assisti con bontà il tuo popolo, o Signore,<br />
    e non privare mai della tua consolazione sulla terra coloro che chiami ai
    beni eterni.<br />
    Per Cristo nostro Signore.</span>
</div>
<div class="ital hijo hijo_6" ontouchend="cambialengua(this)">
  <span class="red">2. </span><span>Concedi al popolo cristiano, o Signore,<br />
    di conoscere profondamente la verità che professa e di amare il mistero che
    celebra.<br />
    Per Cristo nostro Signore.</span>
</div>
<div class="ital hijo hijo_7" ontouchend="cambialengua(this)">
  <span class="red">3. </span><span>Il dono della tua santa benedizione, o Signore, allontani questo popolo da
    ogni male<br />
    e compia i suoi giusti desideri.<br />
    Per Cristo nostro Signore.</span>
</div>
<div class="ital hijo hijo_8" ontouchend="cambialengua(this)">
  <span class="red">4. </span><span>
    Converti a te, o Signore, il tuo popolo, tu che difendi anche i peccatori<br />
    e proteggi con grande amore<br />
    coloro che ti cercano con cuore sincero.<br />Per Cristo nostro
    Signore.</span>
</div>
<div class="ital hijo hijo_9" ontouchend="cambialengua(this)">
  <span class="red">5. </span><span>Fa' splendere su questa tua famiglia la luce del tuo volto, o Signore,
    perché aderisca alla tua volontà e compia il bene che le ispiri.<br />
    Per Cristo nostro Signore.</span>
</div>
<div class="ital hijo hijo_10" ontouchend="cambialengua(this)">
  <span class="red">6. </span><span>Concedi benigno ai tuoi fedeli,<br />
    o Signore, il perdono e la pace,<br />
    perché siano purificati da ogni colpa<br />
    e ti servano nella serenità dello spirito.<br />Per Cristo nostro
    Signore.</span>
</div>
<div class="ital hijo hijo_11" ontouchend="cambialengua(this)">
  <span class="red">7. </span><span>La tua misericordia, o Dio,<br />
    faccia crescere nella fede il popolo<br />
    che ti riconosce suo Signore<br />
    e lo sostenga nell'osservanza dei tuoi comandamenti.<br />Per Cristo nostro
    Signore.</span>
</div>
<div class="ital hijo hijo_12" ontouchend="cambialengua(this)">
  <span class="red">8. </span><span>Guarda con bontà il tuo popolo, o Dio, perché, liberato da ogni male,<br />
    ti serva con tutto il cuore<br />
    e viva sempre sotto la tua protezione.<br />Per Cristo nostro Signore.</span>
</div>
<div class="ital hijo hijo_13" ontouchend="cambialengua(this)">
  <span class="red">9. </span><span>Si allieti sempre la tua famiglia, o Dio,<br />
    nella celebrazione dei misteri della redenzione e con la sua perseveranza<br />
    ne ottenga pienamente i frutti.<br />
    Per Cristo nostro Signore.</span>
</div>
<div class="ital hijo hijo_14" ontouchend="cambialengua(this)">
  <span class="red">10. </span><span>Signore Dio, per l'abbondanza della tua misericordia arricchisci di doni i
    tuoi servi<br />
    e liberali da ogni timore,<br />
    perché, fortificati dalle tue benedizioni,<br />
    siano sempre pronti a renderti grazie e a benedirti con perenne
    esultanza.<br />Per Cristo nostro Signore.</span>
</div>
<div class="ital hijo hijo_15" ontouchend="cambialengua(this)">
  <span class="red">11. </span><span>Custodisci con infinita misericordia, o Signore, la tua famiglia,<br />
    perché con la tua protezione<br />
    sia libera da ogni pericolo<br />
    e con le buone opere dia lode al tuo nome.<br />Per Cristo nostro
    Signore.</span>
</div>
<div class="ital hijo hijo_16" ontouchend="cambialengua(this)">
  <span class="red">12. </span><span>Purifica nel corpo e nella mente<br />
    i tuoi fedeli, o Signore,<br />
    perché, trasformati dall'azione del tuo Spirito, vincano le suggestioni del
    male<br />
    e gustino la soavità del tuo amore.<br />
    Per Cristo nostro Signore.</span>
</div>
<div class="ital hijo hijo_17" ontouchend="cambialengua(this)">
  <span class="red">13. </span><span>Scenda sui tuoi fedeli, o Signore,<br />
    la grazia della tua benedizione<br />
    e disponga gli animi di tutti alla crescita spirituale, perché dalla potenza
    della tua carità<br />
    ricevano forza per compiere la loro opera.<br />
    Per Cristo nostro Signore.</span>
</div>
<div class="ital hijo hijo_18" ontouchend="cambialengua(this)">
  <span class="red">14. </span><span>
    I cuori dei fedeli,<br />
    pronti a servire il tuo nome,<br />
    invocano il tuo aiuto, o Signore;<br />
    e poiché senza di te<br />
    non possono compiere nulla di giusto,<br />
    per tua misericordia<br />
    fa' che conoscano i sentieri della rettitudine<br />
    e comprendano tutto ciò che per loro è fonte di bene.<br />Per Cristo nostro
    Signore.</span>
</div>
<div class="ital hijo hijo_19" ontouchend="cambialengua(this)">
  <span class="red">15. </span><span>
    Esaudisci, o Signore, le invocazioni del popolo a te fedele: tu, che sei
    benevolo verso l'umana fragilità,<br />
    concedi il tuo aiuto, perché la tua famiglia,<br />
    rendendoti culto con animo sincero,<br />
    possa godere dei rimedi della vita presente e di quella futura.<br />
    Per Cristo nostro Signore.</span>
</div>
<div class="ital hijo hijo_20" ontouchend="cambialengua(this)">
  <span class="red">16. </span><span>Volgi lo sguardo, o Signore, sulla tua famiglia<br />
    e donale in abbondanza l'implorata misericordia, senza la quale nulla di
    giusto può compiere davanti a te: con questa grazia ottenga di adempiere i
    tuoi precetti che conducono alla salvezza.<br />
    Per Cristo nostro Signore.</span>
</div>
<div class="ital hijo hijo_21" ontouchend="cambialengua(this)">
  <span class="red">17. </span><span>Riversa con abbondanza sui tuoi fedeli, o Signore, la grazia del cielo:<br />
    ti lodino le nostre labbra, ti lodi la nostra anima e ti lodino anche le
    nostre opere,<br />
    e poiché è tuo dono ciò che siamo,<br />
    appartenga a te tutta la nostra vita.<br />
    Per Cristo nostro Signore.</span>
</div>
<div class="ital hijo hijo_22" ontouchend="cambialengua(this)">
  <span class="red">18. </span><span>Guida con gli insegnamenti del cielo il tuo popolo, o Signore, perché,
    rifuggendo ogni male e ricercando il bene,<br />
    non meriti il tuo sdegno,<br />
    ma ottenga sempre la tua misericordia.<br />Per Cristo nostro Signore.</span>
</div>
<div class="ital hijo hijo_23" ontouchend="cambialengua(this)">
  <span class="red">19. </span><span>Volgi il tuo sguardo, o Signore,<br />
    a coloro che ti supplicano<br />
    e custodisci con bontà quanti ripongono<br />
    la loro speranza nella tua misericordia, perché in una vita santa rimangano
    a te fedeli, e, avendo sempre il necessario in tutto,<br />
    siano per l'eternità eredi della tua promessa.<br />Per Cristo nostro
    Signore.</span>
</div>
<div class="ital hijo hijo_24" ontouchend="cambialengua(this)">
  <span class="red">20. </span><span>Concedi, o Signore, al popolo che ti supplica<br />
    la grazia della tua misericordia,<br />
    perché l'uomo da te creato e redento<br />
    sia sempre raggiunto dalla tua opera di salvezza.<br />Per Cristo nostro
    Signore.</span>
</div>
<div class="ital hijo hijo_25" ontouchend="cambialengua(this)">
  <span class="red">21. </span><span>Concedi, o Signore,<br />
    che il popolo fedele proceda sospinto dal tuo amore<br />
    e, mosso da un salutare pentimento, compia con gioia ciò che comandi, per
    ricevere ciò che prometti.<br />
    Per Cristo nostro Signore.</span>
</div>
<div class="ital hijo hijo_26" ontouchend="cambialengua(this)">
  <span class="red">22. </span><span>La fragilità del popolo a te fedele, o Signore,<br />
    muova la tua compassione,<br />
    e la preghiera fatta con fede ottenga la tua misericordia, perché ciò che
    non osa sperare per i propri meriti<br />
    lo riceva dall'abbondanza del tuo perdono.<br />
    Per Cristo nostro Signore.</span>
</div>
<div class="ital hijo hijo_27" ontouchend="cambialengua(this)">
  <span class="red">23. </span><span>Stendi la tua mano potente<br />
    e difendi i tuoi figli, o Signore:<br />
    coloro che obbediscono al tuo volere di Padre<br />
    siano resi forti dalla continua protezione del tuo amore.<br />Per Cristo
    nostro Signore.</span>
</div>
<div class="ital hijo hijo_28" ontouchend="cambialengua(this)">
  <span class="red">24. </span><span>Guarda, o Signore, alle preghiere della tua famiglia, ed esaudisci chi ti
    supplica, perché, ricevendo forza dal tuo aiuto,<br />
    perseveri nella confessione del tuo nome.<br />
    Per Cristo nostro Signore.</span>
</div>
<div class="ital hijo hijo_29" ontouchend="cambialengua(this)">
  <span class="red">25. </span><span>Custodisci la tua famiglia, o Signore,<br />
    e nella tua bontà concedile l'abbondanza della tua misericordia perché si
    accresca grazie agli insegnamenti e ai doni del cielo.<br />Per Cristo
    nostro Signore.</span>
</div>
<div class="ital hijo hijo_30" ontouchend="cambialengua(this)">
  <span class="red">26. </span><span>GGioisca per il tuo aiuto, o Signore,<br />
    il popolo a te fedele,<br />
    e, camminando nella vita cristiana,<br />
    possa godere dei beni presenti e di quelli futuri.<br />Per Cristo nostro
    Signore.</span>
</div>
<div class="ital hijo hijo_31" ontouchend="cambialengua(this)">
  <span class="red">NELLE FESTE DEI SANTI</span>
</div>
<div class="ital hijo hijo_32" ontouchend="cambialengua(this)">
  <span class="red">27. </span>Esulti, o Signore, il popolo cristiano<br />
  nel ricordo dei santi,<br />
  membra gloriose del corpo del tuo Figlio,<br />
  e possa aver parte con loro alla tua eredità<br />
  per lodarti eternamente nella liturgia del cielo.<br />Per Cristo nostro
  Signore.
</div>
<div class="ital hijo hijo_33" ontouchend="cambialengua(this)">
  <span class="red">28. </span>. Converti sempre a te i cuori dei tuoi fedeli, o
  Signore, e per l'intercessione dei santi [di san N.] accompagnaci sempre con
  la tua protezione.<br />
  Per Cristo nostro Signore.
</div>
