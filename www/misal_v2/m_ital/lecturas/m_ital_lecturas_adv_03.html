<div class="ital hijo hijo_1" ontouchend="cambialengua(this)">
  <h2>3 DOMENICA DI AVVENTO</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ecco il vostro Dio, egli viene a salvarvi.</p>
  <p class="Areadingfrom">
    Dal libro del profeta Isaia<span class="alindcha">35,1-6a. 8a. 10</span>
  </p>
  <p>
    Si rallegrino il deserto e la terra arida,<br />esulti e fiorisca la
    steppa.<br />Come fiore di narciso fiorisca;<br />sì, canti con gioia e con
    giubilo.<br />Le è data la gloria del Libano,<br />lo splendore del Carmelo
    e di Saron.<br />Essi vedranno la gloria del Signore,<br />la magnificenza
    del nostro Dio.<br />Irrobustite le mani fiacche,<br />rendete salde le
    ginocchia vacillanti.<br />Dite agli smarriti di cuore:<br />«Coraggio, non
    temete!<br />Ecco il vostro Dio,<br />giunge la vendetta,<br />la ricompensa
    divina.<br />Egli viene a salvarvi».<br />Allora si apriranno gli occhi dei
    ciechi<br />e si schiuderanno gli orecchi dei sordi.<br />Allora lo zoppo
    salterà come un cervo,<br />griderà di gioia la lingua del muto.<br />Ci
    sarà un sentiero e una strada<br />e la chiameranno via santa.<br />Su di
    essa ritorneranno i riscattati dal Signore<br />e verranno in Sion con
    giubilo;<br />felicità perenne splenderà sul loro capo;<br />gioia e
    felicità li seguiranno<br />e fuggiranno tristezza e pianto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 145 (146)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Vieni, Signore, a salvarci.<br /><span
    class="red">Opure:</span>
  Alleluia, alleluia, alleluia.
</div>
<div class="ital hijo hijo_6" ontouchend="cambialengua(this)">
  Il Signore rimane fedele per sempre<br />rende giustizia agli oppressi,<br />dà
  il pane agli affamati.<br />Il Signore libera i prigionieri.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Vieni, Signore, a salvarci.<br /><span
    class="red">Oppure:</span>
  Alleluia, alleluia, alleluia.
</div>
<div class="ital hijo hijo_8" ontouchend="cambialengua(this)">
  Il Signore ridona la vista ai ciechi,<br />il Signore rialza chi è caduto,<br />il
  Signore ama i giusti,<br />il Signore protegge i forestieri.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Vieni, Signore, a salvarci.<br /><span
    class="red">Oppure:</span>
  Alleluia, alleluia, alleluia.
</div>
<div class="ital hijo hijo_10" ontouchend="cambialengua(this)">
  Egli sostiene l'orfano e la vedova,<br />ma sconvolge le vie dei malvagi.<br />Il
  Signore regna per sempre,<br />il tuo Dio, o Sion, di generazione in
  generazione.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Vieni, Signore, a salvarci.<br /><span
    class="red">Oppure:</span>
  Alleluia, alleluia, alleluia.
</div>
<div class="ital hijo hijo_12" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Rinfrancate i vostri cuori, perché la venuta del Signore è vicina.
  </p>
  <p class="Areadingfrom">
    Dalla lettera di san Giacomo apostolo<span class="alindcha">5, 7-10</span>
  </p>
  <p>
    Siate costanti, fratelli miei, fino alla venuta del Signore. Guardate
    l'agricoltore: egli aspetta con costanza il prezioso frutto della terra
    finché abbia ricevuto le prime e le ultime piogge. Siate costanti anche voi,
    rinfrancate i vostri cuori, perché la venuta del Signore è vicina.<br />Non
    lamentatevi, fratelli, gli uni degli altri, per non essere giudicati; ecco,
    il giudice è alle porte. Fratelli, prendete a modello di sopportazione e di
    costanza i profeti che hanno parlato nel nome del Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_14" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Is 61,1; cit. in Lc 4,18)</span>
  </p>
  <p class="PsalmAlleluiaVerse">
    Alleluia, alleluia.<br />Alleluia, alleluia.<br />Lo spirito del Signore è
    su di me,<br />mi ha mandato a portare ai poveri<br />il lieto annuncio.<br />Alleluia.
  </p>
</div>
<div class="ital hijo hijo_15" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Sei tu colui che deve venire o dobbiamo aspettare un altro?
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">11, 2-11</span>
  </p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_17" ontouchend="cambialengua(this)">
  <p class="TheWordoftheLord4">
    In quel tempo, Giovanni, che era in carcere, avendo sentito parlare delle
    opere del Cristo, per mezzo dei suoi discepoli mandò a dirgli: «Sei tu colui
    che deve venire o dobbiamo aspettare un altro?». Gesù rispose loro: «Andate
    e riferite a Giovanni ciò che udite e vedete: I ciechi riacquistano la
    vista, gli zoppi camminano, i lebbrosi sono purificati, i sordi odono, i
    morti risuscitano, ai poveri è annunciato il Vangelo. E beato è colui che
    non trova in me motivo di scandalo!».<br />Mentre quelli se ne andavano,
    Gesù si mise a parlare di Giovanni alle folle: «Che cosa siete andati a
    vedere nel deserto? Una canna sbattuta dal vento? Allora, che cosa siete
    andati a vedere? Un uomo vestito con abiti di lusso? Ecco, quelli che
    vestono abiti di lusso stanno nei palazzi dei re! Ebbene, che cosa siete
    andati a vedere? Un profeta? Sì, io vi dico, anzi, più che un profeta. Egli
    è colui del quale sta scritto: "Ecco, dinanzi a te io mando il mio
    messaggero, davanti a te egli preparerà la tua via".<br />In verità io vi
    dico: fra i nati da donna non è sorto alcuno più grande di Giovanni il
    Battista; ma il più piccolo nel regno dei cieli è più grande di lui».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_19" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Gioisco pienamente nel Signore.</p>
  <p class="Areadingfrom">
    Dal libro del profeta Isaia<span class="alindcha">61, 1-2. 10-11</span>
  </p>
  <p>
    Lo spirito del Signore Dio è su di me,<br />perché il Signore mi ha
    consacrato con l'unzione;<br />mi ha mandato a portare il lieto annuncio ai
    miseri,<br />a fasciare le piaghe dei cuori spezzati,<br />a proclamare la
    libertà degli schiavi,<br />la scarcerazione dei prigionieri,<br />a
    promulgare l'anno di grazia del Signore.<br />Io gioisco pienamente nel
    Signore,<br />la mia anima esulta nel mio Dio,<br />perché mi ha rivestito
    delle vesti della salvezza,<br />mi ha avvolto con il mantello della
    giustizia,<br />come uno sposo si mette il diadema<br />e come una sposa si
    adorna di gioielli.<br />Poiché, come la terra produce i suoi germogli<br />e
    come un giardino fa germogliare i suoi semi,<br />così il Signore Dio farà
    germogliare la giustizia<br />e la lode davanti a tutte le genti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_21" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Lc 1, 46-50.53-54</span>
  </p>
</div>
<div class="ital hijo hijo_22" ontouchend="cambialengua(this)">
  <span class="red">R/. </span>La mia anima esulta nel mio Dio.
</div>
<div class="ital hijo hijo_23" ontouchend="cambialengua(this)">
  L'anima mia magnifica il Signore<br />e il mio spirito esulta in Dio, mio
  salvatore,<br />perché ha guardato l'umiltà della sua serva.<br />D'ora in poi
  tutte le generazioni mi chiameranno beata.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>La mia anima esulta nel mio Dio.
</div>
<div class="ital hijo hijo_25" ontouchend="cambialengua(this)">
  Grandi cose ha fatto per me l'Onnipotente<br />e Santo è il suo nome;<br />di
  generazione in generazione la sua misericordia<br />per quelli che lo temono.
</div>
<div class="ital hijo hijo_26" ontouchend="cambialengua(this)">
  <span class="red">R/. </span>La mia anima esulta nel mio Dio.
</div>
<div class="ital hijo hijo_27" ontouchend="cambialengua(this)">
  Ha ricolmato di beni gli affamati,<br />ha rimandato i ricchi a mani vuote.<br />Ha
  soccorso Israele, suo servo,<br />ricordandosi della sua misericordia.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>La mia anima esulta nel mio Dio.
</div>
<div class="ital hijo hijo_29" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Spirito, anima e corpo si conservino irreprensibili per la venuta del
    Signore.
  </p>
  <p class="Areadingfrom">
    Dalla prima lettera di san Paolo apostolo ai Tessalonicesi<span
      class="alindcha">5, 16-24</span>
  </p>
  <p>
    SFratelli, siate sempre lieti, pregate ininterrottamente, in ogni cosa
    rendete grazie: questa infatti è volontà di Dio in Cristo Gesù verso di voi.
    Non spegnete lo Spirito, non disprezzate le profezie. Vagliate ogni cosa e
    tenete ciò che è buono. Astenetevi da ogni specie di male. Il Dio della pace
    vi santifichi interamente, e tutta la vostra persona, spirito, anima e
    corpo, si conservi irreprensibile per la venuta del Signore nostro Gesù
    Cristo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_31" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"> (Is 61,1 cit in Lc 4,14)</span>
  </p>
  <p class="PsalmAlleluiaVerse">
    Alleluia, alleluia.<br />Lo Spirito del Signore Dio è sopra di me,<br />mi
    ha mandato a portare ai poveri il lieto annuncio.<br />Alleluia.
  </p>
</div>
<div class="ital hijo hijo_32" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">In mezzo a voi sta uno che voi non conoscete.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">1, 6-8. 19-28</span>
  </p>
</div>
<div class="ital hijo hijo_33" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_34" ontouchend="cambialengua(this)">
  <p class="TheWordoftheLord4">
    Venne un uomo mandato da Dio:<br />il suo nome era Giovanni.<br />Egli venne
    come testimone per dare testimonianza alla luce,<br />perché tutti
    credessero per mezzo di lui.<br />Non era lui la luce,<br />ma doveva dare
    testimonianza alla luce.<br />Questa è la testimonianza di Giovanni,<br />quando
    i Giudei gli inviarono da Gerusalemme sacerdoti e leviti a interrogarlo:<br />«Tu,
    chi sei?». Egli confessò e non negò. Confessò: «Io non sono il Cristo».
    Allora gli chiesero: «Chi sei, dunque? Sei tu Elia?». «Non lo sono», disse.
    «Sei tu il profeta?». «No», rispose. Gli dissero allora: «Chi sei? Perché
    possiamo dare una risposta a coloro che ci hanno mandato. Che cosa dici di
    te stesso?».<br />Rispose: «Io sono voce di uno che grida nel deserto:
    Rendete diritta la via del Signore, come disse il profeta Isaia».<br />Quelli
    che erano stati inviati venivano dai farisei.<br />Essi lo interrogarono e
    gli dissero: «Perché dunque tu battezzi, se non sei il Cristo, né Elia, né
    il profeta?». Giovanni rispose loro: «Io battezzo nell'acqua. In mezzo a voi
    sta uno che voi non conoscete, colui che viene dopo di me: a lui io non sono
    degno di slegare il laccio del sandalo».<br />Questo avvenne in Betania, al
    di là del Giordano, dove Giovanni stava battezzando.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_35" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_36" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Il Signore esulterà per te con grida di gioia</p>
  <p class="Areadingfrom">
    Dal libro del profeta Sofonia<span class="alindcha">3, 14-17</span>
  </p>
  <p>
    Rallegrati, figlia di Sion,<br />grida di gioia, Israele,<br />esulta e
    acclama con tutto il cuore,<br />figlia di Gerusalemme!<br />Il Signore ha
    revocato la tua condanna,<br />ha disperso il tuo nemico.<br />Re d'Israele
    è il Signore in mezzo a te,<br />tu non temerai più alcuna sventura.<br />In
    quel giorno si dirà a Gerusalemme:<br />«Non temere, Sion, non lasciarti
    cadere le braccia!<br />Il Signore, tuo Dio, in mezzo a te<br />è un
    salvatore potente.<br />Gioirà per te,<br />ti rinnoverà con il suo
    amore,<br />esulterà per te con grida di gioia».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_37" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_38" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Da Is 12, 2-6 </span>
  </p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Canta ed esulta, perché grande in mezzo a te è
  il Santo d'Israele.
</div>
<div class="ital hijo hijo_40" ontouchend="cambialengua(this)">
  Ecco, Dio è la mia salvezza;<br />io avrò fiducia, non avrò timore,<br />perché
  mia forza e mio canto è il Signore;<br />egli è stato la mia salvezza.
</div>
<div class="ital hijo hijo_41" ontouchend="cambialengua(this)">
  <span class="red">R/. </span>Canta ed esulta, perché grande in mezzo a te è il
  Santo d'Israele.
</div>
<div class="ital hijo hijo_42" ontouchend="cambialengua(this)">
  Attingerete acqua con gioia<br />alle sorgenti della salvezza.<br />Rendete
  grazie al Signore e invocate il suo nome,<br />proclamate fra i popoli le sue
  opere,<br />fate ricordare che il suo nome è sublime.
</div>
<div class="ital hijo hijo_43" ontouchend="cambialengua(this)">
  <span class="red">R/. </span>Canta ed esulta, perché grande in mezzo a te è il
  Santo d'Israele.
</div>
<div class="ital hijo hijo_44" ontouchend="cambialengua(this)">
  Cantate inni al Signore, perché ha fatto cose eccelse,<br />le conosca tutta
  la terra.<br />Canta ed esulta, tu che abiti in Sion,<br />perché grande in
  mezzo a te è il Santo d'Israele.
</div>
<div class="ital hijo hijo_45" ontouchend="cambialengua(this)">
  <span class="red">R/. </span>Canta ed esulta, perché grande in mezzo a te è il
  Santo d'Israele.
</div>
<div class="ital hijo hijo_46" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Il Signore è vicino!</p>
  <p class="Areadingfrom">
    Dalla lettera di san Paolo apostolo ai Filippesi<span class="alindcha">4, 4-7</span>
  </p>
  <p>
    Fratelli, siate sempre lieti nel Signore, ve lo ripeto: siate lieti. La
    vostra amabilità sia nota a tutti. Il Signore è vicino!<br />Non
    angustiatevi per nulla, ma in ogni circostanza fate presenti a Dio le vostre
    richieste con preghiere, suppliche e ringraziamenti.<br />E la pace di Dio,
    che supera ogni intelligenza, custodirà i vostri cuori e le vostre menti in
    Cristo Gesù.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_47" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_48" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Is 61,1; cit. in Lc 4,18)</span>
  </p>
  <p class="PsalmAlleluiaVerse">
    Alleluia, alleluia.<br />Lo Spirito del Signore è sopra di me,<br />mi ha
    mandato a portare ai poveri il lieto annunzio.<br />Alleluia.
  </p>
</div>
<div class="ital hijo hijo_49" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">E noi che cosa dobbiamo fare?</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">3, 10-18</span>
  </p>
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_51" ontouchend="cambialengua(this)">
  <p class="TheWordoftheLord4">
    In quel tempo, le folle interrogavano Giovanni, dicendo: «Che cosa dobbiamo
    fare?». Rispondeva loro: «Chi ha due tuniche, ne dia a chi non ne ha, e chi
    ha da mangiare, faccia altrettanto».<br />Vennero anche dei pubblicani a
    farsi battezzare e gli chiesero: «Maestro, che cosa dobbiamo fare?». Ed egli
    disse loro: «Non esigete nulla di più di quanto vi è stato fissato».<br />Lo
    interrogavano anche alcuni soldati: «E noi, che cosa dobbiamo fare?».
    Rispose loro: «Non maltrattate e non estorcete niente a nessuno;
    accontentatevi delle vostre paghe».<br />Poiché il popolo era in attesa e
    tutti, riguardo a Giovanni, si domandavano in cuor loro se non fosse lui il
    Cristo, Giovanni rispose a tutti dicendo: «Io vi battezzo con acqua; ma
    viene colui che è più forte di me, a cui non sono degno di slegare i lacci
    dei sandali. Egli vi battezzerà in Spirito Santo e fuoco. Tiene in mano la
    pala per pulire la sua aia e per raccogliere il frumento nel suo granaio; ma
    brucerà la paglia con un fuoco inestinguibile».<br />Con molte altre
    esortazioni Giovanni evangelizzava il popolo.
  </p>
  <p>Con molte altre esortazioni annunziava al popolo la buona novella.</p>
  <p class="TheWordoftheLord">Parola del Signore.</p>
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_53" ontouchend="cambialengua(this)">
  <h2>LUNEDI della III settimana di Avvento</h2>
  <h3></h3>
</div>
<div class="ital hijo hijo_54" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Una stella spunta da Giacobbe.</p>
  <p class="Areadingfrom">
    Dal libro dei Numeri<span class="alindcha">24,2-7.15-17b</span>
  </p>
  <p>
    In quei giorni, Balaam alzò gli occhi e vide Israele accampato, tribù per
    tribù. Allora lo spirito di Dio fu sopra di lui. Egli pronunciò il suo poema
    e disse:<br />«Oracolo di Balaam, figlio di Beor,<br />e oracolo dell'uomo
    dall'occhio penetrante;<br />oracolo di chi ode le parole di Dio,<br />di
    chi vede la visione dell'Onnipotente,<br />cade e gli è tolto il velo dagli
    occhi.<br />Come sono belle le tue tende, Giacobbe,<br />le tue dimore,
    Israele!<br />Si estendono come vallate,<br />come giardini lungo un
    fiume,<br />come aloe, che il Signore ha piantato,<br />come cedri lungo le
    acque.<br />Fluiranno acque dalle sue secchie<br />e il suo seme come acque
    copiose.<br />Il suo re sarà più grande di Agag<br />e il suo regno sarà
    esaltato».<br />Egli pronunciò il suo poema e disse:<br />«Oracolo di
    Balaam, figlio di Beor,<br />oracolo dell'uomo dall'occhio penetrante,<br />oracolo
    di chi ode le parole di Dio<br />e conosce la scienza dell'Altissimo,<br />di
    chi vede la visione dell'Onnipotente,<br />cade e gli è tolto il velo dagli
    occhi.<br />Io lo vedo, ma non ora,<br />io lo contemplo, ma non da
    vicino:<br />una stella spunta da Giacobbe<br />e uno scettro sorge da
    Israele».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_56" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 24 (25)</span>
  </p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Fammi conoscere, Signore, le tue vie.<br /><span
    class="red">Oppure:<br /></span>Sei tu, Signore, la via della vita.
</div>
<div class="ital hijo hijo_58" ontouchend="cambialengua(this)">
  Fammi conoscere, Signore, le tue vie,<br />insegnami i tuoi sentieri.<br />Guidami
  nella tua fedeltà e istruiscimi,<br />perché sei tu il Dio della mia salvezza.
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Fammi conoscere, Signore, le tue vie.<br /><span
    class="red">Oppure:<br /></span>Sei tu, Signore, la via della vita.
</div>
<div class="ital hijo hijo_60" ontouchend="cambialengua(this)">
  Ricordati, Signore, della tua misericordia<br />e del tuo amore, che è da
  sempre.<br />Ricordati di me nella tua misericordia,<br />per la tua bontà,
  Signore.
</div>
<div class="ital hijo hijo_61" ontouchend="cambialengua(this)">
  <span class="red">R/. </span>Fammi conoscere, Signore, le tue vie.<br /><span
    class="red">Oppure:<br /></span>Sei tu, Signore, la via della vita.
</div>
<div class="ital hijo hijo_62" ontouchend="cambialengua(this)">
  Buono e retto è il Signore,<br />indica ai peccatori la via giusta;<br />guida
  i poveri secondo giustizia,<br />insegna ai poveri la sua via.
</div>
<div class="ital hijo hijo_63" ontouchend="cambialengua(this)">
  <span class="red">R/. </span>Fammi conoscere, Signore, le tue vie.<br /><span
    class="red">Oppure:<br /></span>Sei tu, Signore, la via della vita.
</div>
<div class="ital hijo hijo_64" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Sal 84,8)</span>
  </p>
  <p class="PsalmAlleluiaVerse">
    Alleluia, alleluia.<br />Mostraci, Signore, la tua misericordia<br />e
    donaci la tua salvezza.<br />Alleluia.
  </p>
</div>
<div class="ital hijo hijo_65" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Dal Vangelo secondo Matteo</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">21, 23-27</span>
  </p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_67" ontouchend="cambialengua(this)">
  <p class="TheWordoftheLord4">
    In quel tempo, Gesù entrò nel tempio e, mentre insegnava, gli si
    avvicinarono i capi dei sacerdoti e gli anziani del popolo e dissero: «Con
    quale autorità fai queste cose? E chi ti ha dato questa autorità?».<br />Gesù
    rispose loro: «Anch'io vi farò una sola domanda. Se mi rispondete, anch'io
    vi dirò con quale autorità faccio questo. Il battesimo di Giovanni da dove
    veniva? Dal cielo o dagli uomini?».<br />Essi discutevano fra loro dicendo:
    «Se diciamo: “Dal cielo”, ci risponderà: “Perché allora non gli avete
    creduto?”. Se diciamo: “Dagli uomini”, abbiamo paura della folla, perché
    tutti considerano Giovanni un profeta».<br />Rispondendo a Gesù dissero:
    «Non lo sappiamo». Allora anch'egli disse loro: «Neanch'io vi dico con quale
    autorità faccio queste cose».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_69" ontouchend="cambialengua(this)">
  <h2>MARTEDI della III settimana di Avvento</h2>
  <h3></h3>
</div>
<div class="ital hijo hijo_70" ontouchend="cambialengua(this)">
  <p class="ReadingGospelTitle">Prima lettura</p>
  La salvezza messianica è promessa a tutti i popoli.<br />
  <p class="Summary"></p>
  <p class="Areadingfrom">
    Dal libro del profeta Sofonia<span class="alindcha">3, 1-2.9-13</span>
  </p>
  <p>
    Così dice il Signore: «Guai alla città ribelle e impura, alla città che
    opprime!<br />Non ha ascoltato la voce, non ha accettato la correzione. Non
    ha confidato nel Signore, non si è rivolta al suo Dio». «Allora io darò ai
    popoli un labbro puro, perché invochino tutti il nome del Signore e lo
    servano tutti sotto lo stesso giogo. Da oltre i fiumi di Etiopia coloro che
    mi pregano, tutti quelli che ho disperso, mi porteranno offerte. In quel
    giorno non avrai vergogna di tutti i misfatti commessi contro di me, perché
    allora allontanerò da te tutti i superbi gaudenti, e tu cesserai di
    inorgoglirti sopra il mio santo monte.<br />Lascerò in mezzo a te un popolo
    umile e povero». Confiderà nel nome del Signore il resto d'Israele. Non
    commetteranno più iniquità e non proferiranno menzogna; non si troverà più
    nella loro bocca una lingua fraudolenta. Potranno pascolare e riposare senza
    che alcuno li molesti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_71" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_72" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 33 (34)</span>
  </p>
</div>
<div class="ital hijo hijo_73" ontouchend="cambialengua(this)">
  <span class="red">R/. </span>Il povero grida e il Signore lo ascolta.<br /><span
    class="red">Oppure:</span><br />Il Signore è vicino a chi o cerca.
</div>
<div class="ital hijo hijo_74" ontouchend="cambialengua(this)">
  Benedirò il Signore in ogni tempo,<br />sulla mia bocca sempre la sua lode.<br />Io
  mi glorio nel Signore:<br />i poveri ascoltino e si rallegrino.
</div>
<div class="ital hijo hijo_75" ontouchend="cambialengua(this)">
  <span class="red">R/. </span>Il povero grida e il Signore lo ascolta.<br /><span
    class="red">Oppure:</span><br />Il Signore è vicino a chi o cerca.
</div>
<div class="ital hijo hijo_76" ontouchend="cambialengua(this)">
  Guardate a lui e sarete raggianti,<br />i vostri volti non dovranno
  arrossire.<br />Questo povero grida e il Signore lo ascolta,<br />lo salva da
  tutte le sue angosce.
</div>
<div class="ital hijo hijo_77" ontouchend="cambialengua(this)">
  <span class="red">R/. </span>Il povero grida e il Signore lo ascolta.<br /><span
    class="red">Oppure:</span><br />Il Signore è vicino a chi o cerca.
</div>
<div class="ital hijo hijo_78" ontouchend="cambialengua(this)">
  Il volto del Signore contro i malfattori,<br />per eliminarne dalla terra il
  ricordo.<br />Gridano i giusti e il Signore li ascolta,<br />li libera da
  tutte le loro angosce.
</div>
<div class="ital hijo hijo_79" ontouchend="cambialengua(this)">
  <span class="red">R/. </span>Il povero grida e il Signore lo ascolta.<br /><span
    class="red">Oppure:</span><br />Il Signore è vicino a chi o cerca.
</div>
<div class="ital hijo hijo_80" ontouchend="cambialengua(this)">
  Il Signore è vicino a chi ha il cuore spezzato,<br />egli salva gli spiriti
  affranti.<br />Il Signore riscatta la vita dei suoi servi;<br />non sarà
  condannato chi in lui si rifugia.
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Il povero grida e il Signore lo ascolta.<br /><span
    class="red">Oppure:</span><br />Il Signore è vicino a chi o cerca.
</div>
<div class="ital hijo hijo_82" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Vieni, Signore, non tardare:<br />perdona i peccati
    del tuo popolo.<br />Alleluia.
  </p>
</div>
<div class="ital hijo hijo_83" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">È venuto Giovanni e i peccatori gli hanno creduto.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">21,28-32</span>
  </p>
</div>
<div class="ital hijo hijo_84" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_85" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai capi dei sacerdoti e agli anziani del popolo:
    «Che ve ne pare? Un uomo aveva due figli. Si rivolse al primo e disse:
    Figlio, oggi va' a lavorare nella vigna. Ed egli rispose: Non ne ho voglia.
    Ma poi si pentì e vi andò. Si rivolse al secondo e disse lo stesso. Ed egli
    rispose: Sì, signore. Ma non vi andò. Chi dei due ha compiuto la volontà del
    padre?». Risposero: «Il primo». E Gesù disse loro: «In verità io vi dico: i
    pubblicani e le prostitute vi passano avanti nel regno di Dio. Giovanni
    infatti venne a voi sulla via della giustizia, e non gli avete creduto; i
    pubblicani e le prostitute invece gli hanno creduto. Voi, al contrario,
    avete visto queste cose, ma poi non vi siete nemmeno pentiti così da
    credergli».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_87" ontouchend="cambialengua(this)">
  <h2>MERCOLEDI della III settimana di Avvento</h2>
  <h3></h3>
</div>
<div class="ital hijo hijo_88" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Stillate, cieli, dall'alto</p>
  <p class="Areadingfrom">
    Dal libro del profeta Isaia
    <span class="alindcha">45, 6-8.18.21-26</span>
  </p>
  <p>
    «Io sono il Signore, non ce n'è altri.<br />Io formo la luce e creo le
    tenebre,<br />faccio il bene e provoco la sciagura;<br />io, il Signore,
    compio tutto questo.<br />Stillate, cieli, dall'alto<br />e le nubi facciano
    piovere la giustizia;<br />si apra la terra e produca la salvezza<br />e
    germogli insieme la giustizia.<br />Io, il Signore, ho creato tutto
    questo».<br />Poiché così dice il Signore,<br />che ha creato i cieli,<br />egli,
    il Dio che ha plasmato<br />e fatto la terra e l'ha resa stabile,<br />non
    l'ha creata vuota,<br />ma l'ha plasmata perché fosse abitata:<br />«Io sono
    il Signore, non ce n'è altri.<br />Non sono forse io, il Signore?<br />Fuori
    di me non c'è altro dio;<br />un dio giusto e salvatore<br />non c'è
    all'infuori di me.<br />Volgetevi a me e sarete salvi,<br />voi tutti
    confini della terra,<br />perché io sono Dio, non ce n'è altri.<br />Lo
    giuro su me stesso,<br />dalla mia bocca esce la giustizia,<br />una parola
    che non torna indietro:<br />davanti a me si piegherà ogni ginocchio,<br />per
    me giurerà ogni lingua».<br />Si dirà: «Solo nel Signore<br />si trovano
    giustizia e potenza!».<br />Verso di lui verranno, coperti di vergogna,<br />quanti
    ardevano d'ira contro di lui.<br />Dal Signore otterrà giustizia e gloria<br />tutta
    la stirpe d'Israele.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_89" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_90" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 84 [85)</span>
  </p>
</div>
<div class="ital hijo hijo_91" ontouchend="cambialengua(this)">
  <span class="red">R/. </span>Stillate cieli dall'alto e le nubi facciano
  piovere il giusto.
</div>
<div class="ital hijo hijo_92" ontouchend="cambialengua(this)">
  Ascolterò che cosa dice Dio, il Signore:<br />egli annuncia la pace.<br />Sì,
  la sua salvezza è vicina a chi lo teme,<br />perché la sua gloria abiti la
  nostra terra.
</div>
<div class="ital hijo hijo_93" ontouchend="cambialengua(this)">
  <span class="red">R/. </span>Stillate cieli dall'alto e le nubi facciano
  piovere il giusto.
</div>
<div class="ital hijo hijo_94" ontouchend="cambialengua(this)">
  Amore e verità s'incontreranno,<br />giustizia e pace si baceranno.<br />Verità
  germoglierà dalla terra<br />e giustizia si affaccerà dal cielo.
</div>
<div class="ital hijo hijo_95" ontouchend="cambialengua(this)">
  <span class="red">R/. </span>Stillate cieli dall'alto e le nubi facciano
  piovere il giusto.
</div>
<div class="ital hijo hijo_96" ontouchend="cambialengua(this)">
  Certo, il Signore donerà il suo bene<br />e la nostra terra darà il suo
  frutto;<br />giustizia camminerà davanti a lui:<br />i suoi passi tracceranno
  il cammino.
</div>
<div class="ital hijo hijo_97" ontouchend="cambialengua(this)">
  <span class="red">R/. </span>Stillate cieli dall'alto e le nubi facciano
  piovere il giusto.
</div>
<div class="ital hijo hijo_98" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Alza la tua voce con forza,<br />tu che annunci
    liete notizie;<br />ecco, il Signore Dio viene con potenza.<br />Alleluia.
  </p>
</div>
<div class="ital hijo hijo_99" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Giovanni è il messaggero che prepara la via al Signore.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">7, 19-23</span>
  </p>
</div>
<div class="ital hijo hijo_100" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_101" ontouchend="cambialengua(this)">
  <p class="TheWordoftheLord4">
    In quel tempo, Giovanni chiamati due dei suoi discepoli li mandò a dire al
    Signore: «Sei tu colui che deve venire o dobbiamo aspettare un altro?».<br />Venuti
    da lui, quegli uomini dissero: «Giovanni il Battista ci ha mandati da te per
    domandarti: “Sei tu colui che deve venire o dobbiamo aspettare un<br />altro?”».<br />In
    quello stesso momento Gesù guarì molti da malattie, da infermità, da spiriti
    cattivi e donò la vista a molti ciechi. Poi diede loro questa risposta:
    «Andate e riferite a Giovanni ciò che avete visto e udito: i ciechi
    riacquistano la vista, gli zoppi camminano, i lebbrosi sono purificati, i
    sordi odono, i morti risuscitano, ai poveri è annunciata la buona notizia. E
    beato è colui che non trova in me motivo di scandalo!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_103" ontouchend="cambialengua(this)">
  <h2>GIOVEDÌ della III SETTIMANA DI AVVENTO</h2>
  <h3></h3>
</div>
<div class="ital hijo hijo_104" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Come una donna abbandonata ti ha richiamata il Signore.</p>
  <p class="Areadingfrom">
    Dal libro del profeta Isaia
    <span class="alindcha">54, 1-10</span>
  </p>
  <p>
    Esulta, o sterile che non hai partorito,<br />prorompi in grida di giubilo e
    di gioia,<br />tu che non hai provato i dolori,<br />perché più numerosi
    sono i figli dell'abbandonata<br />che i figli della maritata, dice il
    Signore.<br />Allarga lo spazio della tua tenda,<br />stendi i teli della
    tua dimora senza risparmio,<br />allunga le cordicelle, rinforza i tuoi
    paletti,<br />poiché ti allargherai a destra e a sinistra<br />e la tua
    discendenza possederà le nazioni,<br />popolerà le città un tempo
    deserte.<br />Non temere, perché non dovrai più arrossire;<br />non
    vergognarti, perché non sarai più disonorata;<br />anzi, dimenticherai la
    vergogna della tua giovinezza<br />e non ricorderai più il disonore della
    tua vedovanza.<br />Poiché tuo sposo è il tuo creatore,<br />Signore degli
    eserciti è il suo nome;<br />tuo redentore è il Santo d'Israele,<br />è
    chiamato Dio di tutta la terra.<br />Come una donna abbandonata<br />e con
    l'animo afflitto, ti ha richiamata il Signore.<br />Viene forse ripudiata la
    donna sposata in gioventù?<br />- dice il tuo Dio.<br />Per un breve istante
    ti ho abbandonata,<br />ma ti raccoglierò con immenso amore.<br />In un
    impeto di collera<br />ti ho nascosto per un poco il mio volto;<br />ma con
    affetto perenne<br />ho avuto pietà di te,<br />dice il tuo redentore, il
    Signore.<br />Ora è per me come ai giorni di Noè,<br />quando giurai che non
    avrei più riversato<br />le acque di Noè sulla terra;<br />così ora giuro di
    non più adirarmi con te<br />e di non più minacciarti.<br />Anche se i monti
    si spostassero e i colli vacillassero,<br />non si allontanerebbe da te il
    mio affetto,<br />né vacillerebbe la mia alleanza di pace,<br />dice il
    Signore che ti usa misericordia.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_105" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_106" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 29 (30)</span>
  </p>
</div>
<div class="ital hijo hijo_107" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_108" ontouchend="cambialengua(this)">
  Ti esalterò, Signore, perché mi hai risollevato.<br /><br />Ti esalterò,
  Signore, perché mi hai risollevato,<br />non hai permesso ai miei nemici di
  gioire su di me.<br />Signore, hai fatto risalire la mia vita dagli inferi,<br />mi
  hai fatto rivivere perché non scendessi nella fossa.
</div>
<div class="ital hijo hijo_109" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_110" ontouchend="cambialengua(this)">
  Cantate inni al Signore, o suoi fedeli,<br />della sua santità celebrate il
  ricordo,<br />perché la sua collera dura un istante,<br />la sua bontà per
  tutta la vita.<br />Alla sera è ospite il pianto<br />e al mattino la gioia.
</div>
<div class="ital hijo hijo_111" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_112" ontouchend="cambialengua(this)">
  Ascolta, Signore, abbi pietà di me,<br />Signore, vieni in mio aiuto!<br />Hai
  mutato il mio lamento in danza,<br />Signore, mio Dio, ti renderò grazie per
  sempre.
</div>
<div class="ital hijo hijo_113" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_114" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cf. Lc 3,4.6)</span>
  </p>
  <p class="PsalmAlleluiaVerse">
    Alleluia, alleluia.<br />Preparate la via del Signore,<br />raddrizzate i
    suoi sentieri!<br />Ogni uomo vedrà la salvezza di Dio.<br />Alleluia.
  </p>
</div>
<div class="ital hijo hijo_115" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Giovanni è il messaggero che prepara la via al Signore.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">7, 24-30</span>
  </p>
</div>
<div class="ital hijo hijo_116" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_117" ontouchend="cambialengua(this)">
  <p class="TheWordoftheLord4">
    Quando gli inviati di Giovanni furono partiti, Gesù si mise a parlare di
    Giovanni alle folle:<br />«Che cosa siete andati a vedere nel deserto? Una
    canna sbattuta dal vento? Allora, che cosa siete andati a vedere? Un uomo
    vestito con abiti di lusso? Ecco, quelli che portano vesti sontuose e vivono
    nel lusso stanno nei palazzi dei re. Ebbene, che cosa siete andati a vedere?
    Un profeta? Sì, io vi dico, anzi, più che un profeta. Egli è colui del quale
    sta scritto:<br />"Ecco, dinanzi a te mando il mio messaggero,<br />davanti
    a te egli preparerà la tua via".<br />Io vi dico: fra i nati da donna non vi
    è alcuno più grande di Giovanni, ma il più piccolo nel regno di Dio è più
    grande di lui.<br />Tutto il popolo che lo ascoltava, e anche i pubblicani,
    ricevendo il battesimo di Giovanni, hanno riconosciuto che Dio è giusto. Ma
    i farisei e i dottori della Legge, non facendosi battezzare da lui, hanno
    reso vano il disegno di Dio su di loro».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_118" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_119" ontouchend="cambialengua(this)">
  <h2>VENERDÌ della III SETTIMANA DI AVVENTO</h2>
  <h3></h3>
</div>
<div class="ital hijo hijo_120" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    La mia casa si chiamerà casa di preghiera per tutti i popoli.
  </p>
  <p class="Areadingfrom">
    Dal libro del profeta Isaia
    <span class="alindcha">56, 1-3. 6-8</span>
  </p>
  <p>
    Così dice il Signore:<br />«Osservate il diritto e praticate la
    giustizia,<br />perché la mia salvezza sta per venire,<br />la mia giustizia
    sta per rivelarsi.»<br />Beato l'uomo che così agisce<br />e il figlio
    dell'uomo che a questo si attiene,<br />che osserva il sabato senza
    profanarlo,<br />che preserva la sua mano da ogni male.<br />Non dica lo
    straniero che ha aderito al Signore:<br />«Certo, mi escluderà il Signore
    dal suo popolo!».<br />Gli stranieri, che hanno aderito al Signore per
    servirlo<br />e per amare il nome del Signore,<br />e per essere suoi
    servi,<br />quanti si guardano dal profanare il sabato<br />e restano fermi
    nella mia alleanza,<br />li condurrò sul mio monte santo<br />e li colmerò
    di gioia nella mia casa di preghiera.<br />I loro olocausti e i loro
    sacrifici<br />saranno graditi sul mio altare,<br />perché la mia casa si
    chiamerà<br />casa di preghiera per tutti i popoli».<br />Oracolo del
    Signore Dio,<br />che raduna i dispersi d'Israele:<br />«Io ne radunerò
    ancora altri,<br />oltre quelli già radunati».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_121" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_122" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 66 (67)</span>
  </p>
</div>
<div class="ital hijo hijo_123" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_124" ontouchend="cambialengua(this)">
  Ti lodino i popoli, o Dio, ti lodino i popoli tutti.<br /><br />Dio abbia
  pietà di noi e ci benedica,<br />su di noi faccia splendere il suo volto;<br />perché
  si conosca sulla terra la tua via,<br />la tua salvezza fra tutte le genti.
</div>
<div class="ital hijo hijo_125" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_126" ontouchend="cambialengua(this)">
  Gioiscano le nazioni e si rallegrino,<br />perché tu giudichi i popoli con
  rettitudine,<br />governi le nazioni sulla terra.
</div>
<div class="ital hijo hijo_127" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_128" ontouchend="cambialengua(this)">
  La terra ha dato il suo frutto. Ci<br />benedica Dio, il nostro Dio,<br />ci
  benedica Dio e lo temano<br />tutti i confini della terra.
</div>
<div class="ital hijo hijo_129" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_130" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 5,35</span>
  </p>
  <p class="PsalmAlleluiaVerse">
    Alleluia, alleluia.<br />Vieni, Signore, a visitarci nella pace,<br />perché
    possiamo rallegrarci davanti a te.<br />Alleluia.
  </p>
</div>
<div class="ital hijo hijo_131" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Giovanni era la lampada che arde e risplende.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">Gv 5, 33-36</span>
  </p>
</div>
<div class="ital hijo hijo_132" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_133" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai Giudei:<br />«Voi avete inviato dei messaggeri
    a Giovanni ed egli ha dato testimonianza alla verità. Io non ricevo
    testimonianza da un uomo; ma vi dico queste cose perché siate salvati. Egli
    era la lampada che arde e risplende, e voi solo per un momento avete voluto
    rallegrarvi alla sua luce. Io però ho una testimonianza superiore a quella
    di Giovanni: le opere che il Padre mi ha dato da compiere, quelle stesse
    opere che io sto facendo, testimoniano di me che il Padre mi ha mandato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_134" ontouchend="cambialengua(this)">
  <span class="red">R/. </span>Lode a te, o Cristo.
</div>
