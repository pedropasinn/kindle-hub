<div class="ital hijo hijo_1" ontouchend="cambialengua(this)">
  <p class="Summary">
    Giuda agì in modo buono e nobile, pensando alla risurrezione.
  </p>
  <p class="Areadingfrom">
    Dal secondo libro dei Maccabèi<span class="alindcha">12, 43-46</span>
  </p>
  <p>
    In quei giorni, fatta una colletta per circa duemila dramme d'argento,
    Giuda, capo d'Israele, la inviò a Gerusalemme perché fosse offerto un
    sacrificio espiatorio, compiendo così un'azione molto buona e nobile,
    suggerita dal pensiero della risurrezione. Se infatti non avesse avuto ferma
    fiducia che i caduti sarebbero risuscitati, sarebbe stato superfluo e vano
    pregare per i morti. Ma se egli considerava la magnifica ricompensa
    riservata a coloro che si addormentano nella morte con sentimenti di pietà,
    la sua considerazione era santa e devota. Perciò egli fece offrire il
    sacrificio espiatorio per i morti, perché fossero assolti dal peccato.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_2" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_3" ontouchend="cambialengua(this)">
  <p class="Summary">Io so che il mio Redentore è vivo.</p>
  <p class="Areadingfrom">
    Dal libro di Giobbe<span class="alindcha">19, 1.23-27</span>
  </p>
  <p>
    Rispondendo Giobbe disse: «Oh, se le mie parole si scrivessero, se si
    fissassero in un libro, fossero impresse con stilo di ferro sul piombo,
    s'incidessero per sempre sulla roccia! Io lo so che il mio Redentore è vivo
    e che, ultimo, si ergerà sulla polvere! Dopo che questa mia pelle sarà
    distrutta, senza la mia carne, vedrò Dio. Io lo vedrò, io stesso, e i miei
    occhi lo contèmpleranno non da straniero».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_4" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_5" ontouchend="cambialengua(this)">
  <p class="Summary">Dio gradisce i giusti come un olocausto.</p>
  <p class="Areadingfrom">
    Dal libro della Sapienza<span class="alindcha">3, 1-9</span>
  </p>
  <p>
    Le anime dei giusti sono nelle mani di Dio, nessun tormento le toccherà.
    Agli occhi degli stolti parve che morissero; la loro fine fu ritenuta una
    sciagura, la loro dipartita da noi una rovina, ma essi sono nella pace.
    Anche se agli occhi degli uomini subiscono castighi, la loro speranza è
    piena di immortalità. In cambio di una breve pena riceveranno grandi
    benefici, perché Dio li ha provati e li ha trovati degni di sé; li ha
    saggiati come oro nel crogiuòlo e li ha graditi come un olocàusto. Nel
    giorno del loro giudizio risplenderanno; come scintille nella stoppia,
    scorreranno qua e là. Governeranno le nazioni, avranno potere sui popoli e
    il Signore regnerà per sempre su di loro. Quanti confidano in lui
    comprenderanno la verità; coloro che gli sono fedeli vivranno presso di lui
    nell'amore, perché grazia e misericordia sono riservate ai suoi eletti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_8" ontouchend="cambialengua(this)">
  <p class="Summary">Vera longevità è una vita senza macchia.</p>
  <p class="Areadingfrom">
    Dal libro della Sapienza<span class="alindcha">4, 7-15</span>
  </p>
  <p>
    Il giusto, anche se muore prematuramente, troverà riposo. Vecchiaia
    veneranda non è la longevità, né si calcola dal numero degli anni; ma la
    canìzie per gli uomini sta nella sapienza; vera longevità è una vita senza
    macchia. Divenuto caro a Dio, fu amato da lui e poiché viveva fra peccatori,
    fu trasferito. Fu rapito, perché la malizia non ne mutasse i sentimenti o
    l'inganno non ne traviasse l'animo, poiché il fascino del vizio deturpa
    anche il bene e il turbine della passione travolge una mente semplice.
    Giunto in breve alla perfezione, ha compiuto una lunga carriera. La sua
    anima fu gradita al Signore; perciò egli lo tolse in fretta da un ambiente
    malvagio. Il popolo vede senza comprendere; non pone attenzione a questo
    fatto, che la grazia e la misericordia sono per i suoi eletti e la
    protezione per i suoi santi.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_10" ontouchend="cambialengua(this)">
  <p class="Summary">Il Signore eliminerà la morte per sempre.</p>
  <p class="Areadingfrom">
    Dal libro del profeta Isaia<span class="alindcha">25, 6.7-9</span>
  </p>
  <p>
    In quel giorno: il Signore degli eserciti preparerà su questo monte un
    banchetto per tutti i popoli. Egli strapperà su questo monte il velo che
    copriva la faccia di tutti i popoli e la coltre che copriva tutte le genti.
    Eliminerà la morte per sempre; il Signore Dio asciugherà le lacrime su ogni
    volto; farà scomparire da tutto il paese la condizione disonorevole del suo
    popolo, poiché il Signore ha parlato. E si dirà in quel giorno: «Ecco il
    nostro Dio; in lui abbiamo sperato perché ci salvasse; questi è il Signore
    in cui abbiamo sperato; rallegriamoci, esultiamo per la sua salvezza».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_12" ontouchend="cambialengua(this)">
  <p class="Summary">È bene aspettare in silenzio la salvezza del Signore.</p>
  <p class="Areadingfrom">
    Dal libro delle Lamentazioni<span class="alindcha">3, 17-26</span>
  </p>
  <p>
    Son rimasto lontano dalla pace, ho dimenticato il benessere. E dico: «È
    scomparsa la mia gloria, la speranza che mi veniva dal Signore». Il ricordo
    della mia miseria e del mio vagare è come assenzio e veleno. Ben se ne
    ricorda e si accascia dentro di me la mia anima. Questo intendo richiamare
    alla mia mente, e per questo voglio riprendere speranza. Le misericordie del
    Signore non sono finite, non è esaurita la sua compassione; esse son
    rinnovate ogni mattina, grande è la sua fedeltà. «Mia parte è il Signore -
    io esclamo - per questo in lui voglio sperare». Buono è il Signore con chi
    spera in lui, con l'anima che lo cerca. È bene aspettare in silenzio la
    salvezza del Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_14" ontouchend="cambialengua(this)">
  <p class="Summary">
    Quelli che dormono nella polvere della terra si risveglieranno.
  </p>
  <p class="Areadingfrom">
    Dal libro del profeta Danièle<span class="alindcha">12, 1-3</span>
  </p>
  <p>
    In quei giorni, io, Danièle, piangevo e udii questa parola del Signore: «In
    quel tempo sorgerà Michele, il gran principe, che vigila sui figli del tuo
    popolo. Vi sarà un tempo di angoscia, come non c'era mai stato dal sorgere
    delle nazioni fino a quel tempo; in quel tempo sarà salvato il tuo popolo,
    chiunque si troverà scritto nel libro. Molti di quelli che dormono nella
    polvere della terra si risveglieranno: gli uni alla vita eterna e gli altri
    alla vergogna e per l'infamia eterna. I saggi risplenderanno come lo
    splendore del firmamento; coloro che avranno indotto molti alla giustizia
    risplenderanno come le stelle per sempre».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_15" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_25" ontouchend="cambialengua(this)">
  <p class="ReadingGospelTitle">
    <span class="alindcha">Salmo 22</span>
  </p>
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_27" ontouchend="cambialengua(this)">
  Il Signore è il mio pastore: non manco di nulla;<br />su pascoli erbosi mi fa
  riposare,<br />ad acque tranquille mi conduce.<br />Mi rinfranca, mi guida per
  il giusto cammino,<br />per amore del suo nome
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_29" ontouchend="cambialengua(this)">
  Se dovessi camminare in una valle oscura,<br />non temerei alcun male, perché
  tu sei con me.<br />Il tuo bastone e il tuo vincàstro<br />mi dànno sicurezza
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_31" ontouchend="cambialengua(this)">
  Davanti a me tu prepari una mensa<br />sotto gli occhi dei miei nemici;<br />cospargi
  di olio il mio capo.<br />Il mio calice trabocca
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_33" ontouchend="cambialengua(this)">
  Felicità e grazia mi saranno compagne<br />tutti i giorni della mia vita,<br />e
  abiterò nella casa del Signore<br />per lunghissimi anni
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_35" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 24</span>
  </p>
</div>
<div class="ital hijo hijo_36" ontouchend="cambialengua(this)">
  <span class="red">R/. </span>A te, Signore, innalzo l'anima mia.
</div>
<div class="ital hijo hijo_37" ontouchend="cambialengua(this)">
  Ricòrdati, Signore, del tuo amore,<br />della tua fedeltà che è da sempre.<br />Ricòrdati
  di me nella tua misericordia,<br />per la tua bontà, Signore
</div>
<div class="ital hijo hijo_38" ontouchend="cambialengua(this)">
  <span class="red">R/. </span>A te, Signore, innalzo l'anima mia.
</div>
<div class="ital hijo hijo_39" ontouchend="cambialengua(this)">
  Allèvia le angosce del mio cuore,<br />liberami dagli affanni.<br />Vedi la
  mia miseria e la mia pena<br />e perdona tutti i miei peccati
</div>
<div class="ital hijo hijo_40" ontouchend="cambialengua(this)">
  <span class="red">R/. </span>A te, Signore, innalzo l'anima mia.
</div>
<div class="ital hijo hijo_41" ontouchend="cambialengua(this)">
  Proteggimi, dammi salvezza;<br />al tuo riparo io non sia deluso.<br />Mi
  proteggano integrità e rettitudine,<br />perché in te ho sperato
</div>
<div class="ital hijo hijo_42" ontouchend="cambialengua(this)">
  <span class="red">R/. </span>A te, Signore, innalzo l'anima mia.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 26</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_45" ontouchend="cambialengua(this)">
  Il Signore è mia luce e mia salvezza,<br />di chi avrò paura?<br />Il Signore
  è difesa della mia vita,<br />di chi avrò timore?
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_47" ontouchend="cambialengua(this)">
  Una cosa ho chiesto al Signore,<br />questa sola io cerco:<br />abitare nella
  casa del Signore<br />tutti i giorni della mia vita,<br />per gustare la
  dolcezza del Signore<br />ed ammirare il suo santuario
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_49" ontouchend="cambialengua(this)">
  Ascolta, Signore, la mia voce.<br />Io grido: abbi pietà di me! Rispondimi.<br />Di
  te ha detto il mio cuore: «Cercate il suo volto»;<br />il tuo volto, Signore,
  io cerco:<br />non nascondermi il tuo volto
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_51" ontouchend="cambialengua(this)">
  Sono certo di contemplare la bontà del Signore<br />nella terra dei
  viventi.<br />Spera nel Signore, sii forte,<br />si rinfranchi il tuo cuore e
  spera nel Signore
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_53" ontouchend="cambialengua(this)">
  <p class="ReadingGospelTitle">
    <span class="alindcha">Dai Salmi 41 e 42</span>
  </p>
</div>
<div class="ital hijo hijo_54" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_55" ontouchend="cambialengua(this)">
  Come la cerva anèla ai corsi d'acqua,<br />così l'anima mia anèla a te, o Dio.
</div>
<div class="ital hijo hijo_56" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_57" ontouchend="cambialengua(this)">
  L'anima mia ha sete di Dio, del Dio vivente:<br />quando verrò e vedrò il
  volto di Dio?
</div>
<div class="ital hijo hijo_58" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_59" ontouchend="cambialengua(this)">
  Questo io ricordo, e il mio cuore si strugge:<br />attraverso la folla
  avanzavo tra i primi<br />fino alla casa di Dio,<br />in mezzo ai canti di
  gioia<br />di una moltitudine in festa
</div>
<div class="ital hijo hijo_60" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_61" ontouchend="cambialengua(this)">
  Manda la tua verità e la tua luce;<br />siano esse a guidarmi,<br />mi portino
  al tuo monte santo e alle tue dimore
</div>
<div class="ital hijo hijo_62" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_63" ontouchend="cambialengua(this)">
  Verrò all'altare di Dio,<br />al Dio della mia gioia, del mio giubilo.<br />A
  te canterò con la cetra, Dio, Dio mio
</div>
<div class="ital hijo hijo_64" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_65" ontouchend="cambialengua(this)">
  Perché ti rattristi, anima mia,<br />perché su di me gemi?<br />Spera in Dio:
  ancora potrò lodarlo,<br />lui, salvezza del mio volto e mio Dio
</div>
<div class="ital hijo hijo_66" ontouchend="cambialengua(this)">
  <span class="red">R/. </span>L'anima mia ha sete del Dio vivente.
</div>
<div class="ital hijo hijo_67" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 62</span>
  </p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Ha sete di te, Signore, l'anima mia.
</div>
<div class="ital hijo hijo_69" ontouchend="cambialengua(this)">
  O Dio, tu sei il mio Dio, all'aurora ti cerco,<br />di te ha sete l'anima
  mia,<br />a te anèla la mia carne,<br />come terra deserta, àrida, senz'acqua
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Ha sete di te, Signore, l'anima mia.
</div>
<div class="ital hijo hijo_71" ontouchend="cambialengua(this)">
  Così nel santuario ti ho cercato,<br />per contemplare la tua potenza e la tua
  gloria.<br />Poiché la tua grazia vale più della vita,<br />le mie labbra
  diranno la tua lode
</div>
<div class="ital hijo hijo_72" ontouchend="cambialengua(this)">
  <span class="red">R/. </span>Ha sete di te, Signore, l'anima mia.
</div>
<div class="ital hijo hijo_73" ontouchend="cambialengua(this)">
  Così ti benedirò finché io viva,<br />nel tuo nome alzerò le mie mani.<br />Mi
  sazierò come a lauto convito,<br />e con voci di gioia ti loderà la mia bocca
</div>
<div class="ital hijo hijo_74" ontouchend="cambialengua(this)">
  <span class="red">R/. </span>Ha sete di te, Signore, l'anima mia.
</div>
<div class="ital hijo hijo_75" ontouchend="cambialengua(this)">
  Se penso a te che sei stato il mio aiuto,<br />esulto di gioia all'ombra delle
  tue ali.<br />A te si stringe l'anima mia<br />e la forza della tua destra mi
  sostiene
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Ha sete di te, Signore, l'anima mia.
</div>
<div class="ital hijo hijo_77" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 102</span>
  </p>
</div>
<div class="ital hijo hijo_78" ontouchend="cambialengua(this)">
  <span class="red">R/. </span>È grande, Signore, la tua misericordia.
</div>
<div class="ital hijo hijo_79" ontouchend="cambialengua(this)">
  Buono e pietoso è il Signore,<br />lento all'ira e grande nell'amore.<br />Non
  ci tratta secondo i nostri peccati,<br />non ci ripaga secondo le nostre colpe
</div>
<div class="ital hijo hijo_80" ontouchend="cambialengua(this)">
  <span class="red">R/. </span>È grande, Signore, la tua misericordia.
</div>
<div class="ital hijo hijo_81" ontouchend="cambialengua(this)">
  Come un padre ha pietà dei suoi figli,<br />così il Signore ha pietà di quanti
  lo temono.<br />Perché egli sa di che siamo plasmati,<br />ricorda che noi
  siamo polvere
</div>
<div class="ital hijo hijo_82" ontouchend="cambialengua(this)">
  <span class="red">R/. </span>È grande, Signore, la tua misericordia.
</div>
<div class="ital hijo hijo_83" ontouchend="cambialengua(this)">
  Come l'erba sono i giorni dell'uomo,<br />come il fiore del campo, così egli
  fiorisce.<br />Lo investe il vento e più non esiste<br />e il suo posto non lo
  riconosce
</div>
<div class="ital hijo hijo_84" ontouchend="cambialengua(this)">
  <span class="red">R/. </span>È grande, Signore, la tua misericordia.
</div>
<div class="ital hijo hijo_85" ontouchend="cambialengua(this)">
  La grazia del Signore è da sempre,<br />dura in eterno per quanti lo
  temono;<br />la sua giustizia per i figli dei figli,<br />per quanti
  custodiscono la sua alleanza<br />e ricordano di osservare i suoi precetti
</div>
<div class="ital hijo hijo_86" ontouchend="cambialengua(this)">
  <span class="red">R/. </span>È grande, Signore, la tua misericordia.
</div>
<div class="ital hijo hijo_87" ontouchend="cambialengua(this)">
  <p class="ReadingGospelTitle">
    <span class="alindcha">Dai Salmi 114 e 115</span>
  </p>
</div>
<div class="ital hijo hijo_88" ontouchend="cambialengua(this)">
  <span class="red">R/. </span>Starò alla presenza del Signore nella terra dei
  viventi.
</div>
<div class="ital hijo hijo_89" ontouchend="cambialengua(this)">
  Buono e giusto è il Signore,<br />il nostro Dio è misericordioso.
</div>
<div class="ital hijo hijo_90" ontouchend="cambialengua(this)">
  <span class="red">R/. </span>Starò alla presenza del Signore nella terra dei
  viventi.
</div>
<div class="ital hijo hijo_91" ontouchend="cambialengua(this)">
  Il Signore protegge gli umili:<br />ero misero ed egli mi ha salvato.
</div>
<div class="ital hijo hijo_92" ontouchend="cambialengua(this)">
  <span class="red">R/. </span>Starò alla presenza del Signore nella terra dei
  viventi.
</div>
<div class="ital hijo hijo_93" ontouchend="cambialengua(this)">
  Ho creduto anche quando dicevo:<br />«Sono troppo infelice».<br />Ho detto con
  sgomento:<br />«Ogni uomo è inganno»
</div>
<div class="ital hijo hijo_94" ontouchend="cambialengua(this)">
  <span class="red">R/. </span>Starò alla presenza del Signore nella terra dei
  viventi.
</div>
<div class="ital hijo hijo_95" ontouchend="cambialengua(this)">
  Preziosa agli occhi del Signore<br />è la morte dei suoi fedeli.<br />Sì, io
  sono il tuo servo, Signore,<br />io sono tuo servo, figlio della tua
  ancella;<br />hai spezzato le mie catene
</div>
<div class="ital hijo hijo_96" ontouchend="cambialengua(this)">
  <span class="red">R/. </span>Starò alla presenza del Signore nella terra dei
  viventi.
</div>
<div class="ital hijo hijo_97" ontouchend="cambialengua(this)">
  <p class="ReadingGospelTitle">
    <span class="alindcha">Salmo 121</span>
  </p>
</div>
<div class="ital hijo hijo_98" ontouchend="cambialengua(this)">
  <span class="red">R/. </span>Quale gioia, quando mi dissero: « Andremo alla
  casa del Signore».
</div>
<div class="ital hijo hijo_99" ontouchend="cambialengua(this)">
  Quale gioia, quando mi dissero:<br />« Andremo alla casa del Signore».<br />E
  ora i nostri piedi si fermano<br />alle tue porte, Gerusalemme!
</div>
<div class="ital hijo hijo_100" ontouchend="cambialengua(this)">
  <span class="red">R/. </span>Quale gioia, quando mi dissero: « Andremo alla
  casa del Signore».
</div>
<div class="ital hijo hijo_101" ontouchend="cambialengua(this)">
  Salgono, secondo la legge di Israele,<br />per lodare il nome del Signore.<br />Là
  sono posti i seggi del giudizio,<br />i seggi della casa di Davide
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Quale gioia, quando mi dissero: « Andremo alla
  casa del Signore».
</div>
<div class="ital hijo hijo_103" ontouchend="cambialengua(this)">
  Domandate pace per Gerusalemme:<br />sia pace a coloro che ti amano,<br />sia
  pace sulle tue mura,<br />sicurezza nei tuoi baluardi
</div>
<div class="ital hijo hijo_105" ontouchend="cambialengua(this)">
  Per i miei fratelli e i miei amici<br />io dirò: « Su di te sia pace!».<br />Per
  la casa del Signore nostro Dio,<br />chiederò per te il bene
</div>
<div class="ital hijo hijo_106" ontouchend="cambialengua(this)">
  <span class="red">R/. </span>Quale gioia, quando mi dissero: « Andremo alla
  casa del Signore».
</div>
<div class="ital hijo hijo_107" ontouchend="cambialengua(this)">
  <p class="ReadingGospelTitle">
    <span class="alindcha">Salmo 129</span>
  </p>
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Dal profondo a te grido, o Signore.
</div>
<div class="ital hijo hijo_109" ontouchend="cambialengua(this)">
  Dal profondo a te grido, o Signore;<br />Signore, ascolta la mia voce.<br />Siano
  i tuoi orecchi attenti<br />alla voce della mia preghiera
</div>
<div class="ital hijo hijo_110" ontouchend="cambialengua(this)">
  <span class="red">R/. </span>Dal profondo a te grido, o Signore.
</div>
<div class="ital hijo hijo_111" ontouchend="cambialengua(this)">
  Se consideri le colpe, Signore,<br />Signore, chi potrà sussistere?<br />Ma
  presso di te è il perdono:<br />perciò avremo il tuo timore
</div>
<div class="ital hijo hijo_112" ontouchend="cambialengua(this)">
  <span class="red">R/. </span>Dal profondo a te grido, o Signore.
</div>
<div class="ital hijo hijo_113" ontouchend="cambialengua(this)">
  lo spero nel Signore,<br />l'anima mia spera nella sua parola.<br />L'anima
  mia attende il Signore<br />più che le sentinelle l'aurora
</div>
<div class="ital hijo hijo_114" ontouchend="cambialengua(this)">
  <span class="red">R/. </span>Dal profondo a te grido, o Signore.
</div>
<div class="ital hijo hijo_115" ontouchend="cambialengua(this)">
  Israele attenda il Signore,<br />perché presso il Signore è la misericordia<br />e
  grande presso di lui la redenzione.<br />Egli redimerà Israele<br />da tutte
  le sue colpe
</div>
<div class="ital hijo hijo_116" ontouchend="cambialengua(this)">
  <span class="red">R/. </span>Dal profondo a te grido, o Signore.
</div>
<div class="ital hijo hijo_117" ontouchend="cambialengua(this)">
  <p class="ReadingGospelTitle">
    <span class="alindcha">Salmo 142:1-2. 5-6. 7ab et 8ab. 10 (: 1a)</span>
  </p>
</div>
<div class="ital hijo hijo_118" ontouchend="cambialengua(this)">
  <span class="red">R/. </span>Ascoltami, Signore, Dio dei viventi.
</div>
<div class="ital hijo hijo_119" ontouchend="cambialengua(this)">
  Signore, ascolta la mia preghiera,<br />porgi l'orecchio alla mia supplica,<br />tu
  che sei fedele,<br />e per la tua giustizia rispondimi.<br />Non chiamare in
  giudizio il tuo servo:<br />nessun vivente davanti a te è giusto
</div>
<div class="ital hijo hijo_120" ontouchend="cambialengua(this)">
  <span class="red">R/. </span>Ascoltami, Signore, Dio dei viventi.
</div>
<div class="ital hijo hijo_121" ontouchend="cambialengua(this)">
  Ricordo i giorni antichi,<br />ripenso a tutte le tue opere,<br />medito sui
  tuoi prodigi.<br />A te protendo le mie mani,<br />sono davanti a te come
  terra riarsa
</div>
<div class="ital hijo hijo_122" ontouchend="cambialengua(this)">
  <span class="red">R/. </span>Ascoltami, Signore, Dio dei viventi.
</div>
<div class="ital hijo hijo_123" ontouchend="cambialengua(this)">
  Rispondimi presto, Signore, viene meno il mio spirito.<br />Non nascondermi il
  tuo volto,<br />perché non sia come chi scende nella fossa.<br />Al mattino
  fammi sentire la tua grazia,<br />perché in te confido
</div>
<div class="ital hijo hijo_124" ontouchend="cambialengua(this)">
  <span class="red">R/. </span>Ascoltami, Signore, Dio dei viventi.
</div>
<div class="ital hijo hijo_125" ontouchend="cambialengua(this)">
  Insegnami a compiere il tuo volere,<br />perché sei tu il mio Dio.<br />Il tuo
  spirito buono<br />mi guidi in terra piana
</div>
<div class="ital hijo hijo_126" ontouchend="cambialengua(this)">
  <span class="red">R/. </span>Ascoltami, Signore, Dio dei viventi.
</div>
<div class="ital hijo hijo_127" ontouchend="cambialengua(this)">
  <p class="Summary">
    Giustificati per il sangue di Cristo, saremo salvati dall'ira per mezzo di
    lui.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">5, 5-11</span>
  </p>
  <p>
    Fratelli, la speranza non delude, perché l'amore di Dio è stato riservato
    nei nostri cuori per mezzo dello Spirito Santo che ci è stato dato. Infatti,
    mentre noi eravamo ancora peccatori, Cristo morì per gli empi nel tempo
    stabilito. Ora, a stento si trova chi sia disposto a morire per un giusto;
    forse ci può essere chi ha il coraggio di morire per una persona dabbene. Ma
    Dio dimostra il suo amore verso di noi perché, mentre eravamo ancora
    peccatori, Cristo è morto per noi. A maggior ragione ora, giustificàti per
    il suo sangue, saremo salvati dall'ira per mezzo di lui. Se infatti,
    quand'eravamo nemici, siamo stati riconciliàti con Dio per mezzo della morte
    del Figlio suo, molto più ora che siamo riconciliàti, saremo salvati
    mediante la sua vita. Non solo, ma ci gloriamo pure in Dio, per mezzo del
    Signore nostro Gesù Cristo, dal quale ora abbiamo ottenuto la
    riconciliazione.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_128" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_129" ontouchend="cambialengua(this)">
  <p class="Summary">
    Dove è abbondato il peccato, ha sovrabbondato la grazia.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">5, 17-21</span>
  </p>
  <p>
    Fratelli, se per la caduta di uno solo la morte ha regnato a causa di quel
    solo uomo, molto di più quelli che ricevono l'abbondanza della grazia e del
    dono della giustizia regneranno nella vita per mezzo del solo Gesù Cristo.
    Come dunque per la colpa di uno solo si è riversata su tutti gli uomini la
    condanna, così anche per l'opera di giustizia di uno solo si riversa su
    tutti gli uomini la giustificazione che dà vita. Similmente, come per la
    disobbedienza di uno solo tutti sono stati costituiti peccatori, così anche
    per l'obbedienza di uno solo tutti saranno costituiti giusti. La legge poi
    sopraggiunse a dare piena coscienza della caduta, ma laddove è abbondato il
    peccato, ha sovrabbondato la grazia, perché come il peccato aveva regnato
    con la morte, così regni anche la grazia con la giustizia per la vita
    eterna, per mezzo di Gesù Cristo nostro Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_130" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_131" ontouchend="cambialengua(this)">
  <p class="Summary">Camminiamo in una vita nuova.</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">6, 3-9</span>
  </p>
  <p>
    Fratelli, non sapete che quanti siamo stati battezzati in Cristo Gesù, siamo
    stati battezzati nella sua morte? Per mezzo del battesimo siamo dunque stati
    sepolti insieme a lui nella morte, perché come Cristo fu risuscitato dai
    morti per mezzo della gloria del Padre, così anche noi possiamo camminare in
    una vita nuova. Se infatti siamo stati completamente uniti a lui con una
    morte simile alla sua, lo saremo anche con la sua risurre­zione. Sappiamo
    bene che il nostro uomo vecchio è stato crocifisso con lui, perché fosse
    distrutto il corpo del peccato, e noi non fossimo più schiavi del peccato.
    Infatti chi è morto, è ormai libero dal peccato. Ma se siamo morti con
    Cristo, crediamo che anche vivremo con lui, sapendo che Cristo risuscitato
    dai morti non muore più; la morte non ha più potere su di lui.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_132" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_135" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_136" ontouchend="cambialengua(this)">
  <p class="Summary">Aspettiamo la redenzione del nostro corpo.</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8, 14-23</span>
  </p>
  <p>
    Fratelli, tutti quelli che sono guidati dallo Spirito di Dio, costoro sono
    figli di Dio. E voi non avete ricevuto uno spirito da schiavi per ricadere
    nella paura, ma avete ricevuto uno spirito da figli adottivi per mezzo del
    quale gridiamo: «Abbà, Padre!». Lo Spirito stesso attesta al nostro spirito
    che siamo figli di Dio. E se siamo figli, siamo anche eredi: eredi di Dio,
    coeredi di Cristo, se veramente partecipiamo alle sue sofferenze per
    partecipare anche alla sua gloria. lo ritengo infatti, che le sofferenze del
    momento presente non sono paragonabili alla gloria futura che dovrà esser
    rivelata in noi. La creazione stessa attende con impazienza la rivelazione
    dei figli di Dio; essa infatti è stata sottomessa alla caducità - non per
    suo volere, ma per volere di colui che l'ha sottomessa - e nutre la speranza
    di essere lei pure liberata dalla schiavitù della corruzione, per entrare
    nella libertà della gloria dei figli di Dio. Sappiamo bene infatti che tutta
    la creazione geme e soffre fino ad oggi nelle doglie del parto; essa non è
    la sola, ma anche noi, che possediamo le primizie dello Spirito, gemiamo
    interiormente aspettando l'adozione a figli, la redenzione del nostro corpo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_137" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_138" ontouchend="cambialengua(this)">
  <p class="Summary">Chi ci separerà dall' amore di Cristo?</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8,31-35.37-39</span>
  </p>
  <p>
    Fratelli, se Dio è per noi, chi sarà contro di noi? Egli che non ha
    risparmiato il proprio Figlio, ma lo ha dato per tutti noi, come non ci
    donerà ogni cosa insieme con lui? Chi accuserà gli eletti di Dio? Dio
    giustifica. Chi condannerà? Cristo Gesù, che è morto, anzi, che è
    risuscitato, sta alla destra di Dio e intercede per noi? Chi ci separerà
    dunque dall'amore di Cristo? Forse la tribolazione, l'angoscia, la
    persecuzione, la fame, la nudità, il pericolo, la spada? In tutte queste
    cose noi siamo più che vincitori per virtù di colui che ci ha amati. lo sono
    infatti persuaso che né morte né vita, né angeli né principati, né presente
    né avvenire, né potenze, né altezza né profondità, né alcuna altra creatura
    potrà mai separarci dall'amore di Dio, in Cristo Gesù, nostro Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_139" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_140" ontouchend="cambialengua(this)">
  <p class="Summary">Sia che viviamo, sia che moriamo, siamo del Signore.</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">14, 7-12</span>
  </p>
  <p>
    Fratelli, nessuno di noi vive per se stesso e nessuno muore per se stesso,
    perché se noi viviamo, viviamo per il Signore; se noi moriamo, moriamo per
    il Signore. Sia che viviamo, sia che moriamo, siamo dunque del Signore. Per
    questo infatti Cristo è morto ed è ritornato alla vita: per essere il
    Signore dei morti e dei vivi. Tutti infatti ci presenteremo al tribunale di
    Dio, poiché sta scritto: " Come è vero che io vivo, dice il Signore, ogni
    ginocchio si piegherà davanti a me e ogni lingua renderà gloria a Dio".
    Quindi ciascuno di noi renderà conto a Dio di se stesso.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_141" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_142" ontouchend="cambialengua(this)">
  <p class="Summary">In Cristo tutti riceveranno la vita.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">15, 20-28</span>
  </p>
  <p>
    Fratelli, Cristo è risuscitato dai morti, primizia di coloro che sono morti.
    Poiché se a causa di un uomo venne la morte, a causa di un uomo verrà anche
    la risurrezione dei morti; e come tutti muoiono in Adamo, così tutti
    riceveranno la vita in Cristo. Ciascuno però nel suo ordine: prima Cristo,
    che è la primizia; poi, alla sua venuta, quelli che sono di Cristo; poi sarà
    la fine, quando egli consegnerà il regno a Dio Padre. Bisogna infatti che
    egli regni finché non abbia posto tutti i nemici sotto i suoi piedi.
    L'ultimo nemico ad essere annientato sarà la morte, perché ogni cosa ha
    posto sotto i suoi piedi. Però quando dice che ogni cosa è.stata sottoposta,
    è chiaro che si deve eccettuare Colui che gli ha sottomesso ogni cosa. E
    quando tutto gli sarà stato sottomesso, anche lui, il Figlio, sarà
    sottomesso a Colui che gli ha sottomesso ogni cosa, perché Dio sia tutto in
    tutti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_144" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_145" ontouchend="cambialengua(this)">
  <p class="Summary">La morte è stata ingoiata per la vittoria.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">15, 51-57</span>
  </p>
  <p>
    Fratelli, ecco io vi annunzio un mistero: non tutti, certo, moriremo, ma
    tutti saremo trasformati, in un istante, in un batter d'occhio, al suono
    dell'ultima tromba; suonerà infatti la tromba e i morti risorgeranno
    incorrotti e noi saremo trasformati. È necessario infatti che questo corpo
    corruttibile si vesta di incorruttibilità e questo corpo mortale si vesta di
    immortalità. Quando questo corpo corruttibile si sarà vestito
    d'incorruttibilità e questo corpo mortale d'immortalità, si compirà la
    parola della Scrittura: " La morte è stata ingoiata per la vittoria. Dov'è,
    o morte, la tua vittoria? Dov'è, o morte, il tuo pungiglione? ". Il
    pungiglione della morte è il peccato e la forza del peccato è la legge.
    Siano rese grazie a Dio che ci dà la vittoria per mezzo del Signore nostro
    Gesù Cristo!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_146" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_147" ontouchend="cambialengua(this)">
  <p class="Summary">
    Le cose visibili sono d'un momento, quelle invisibili sono eterne.
  </p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">4, 14 - 5, 1</span>
  </p>
  <p>
    Fratelli, siamo convinti che colui che ha risuscitato il Signore Gesù,
    risusciterà anche noi con Gesù e ci porrà accanto a lui insieme con voi.
    Tutto infatti è per voi, perché la grazia, ancora più abbondante ad opera di
    un maggior numero, moltiplichi l'inno di lode alla gloria di Dio. Per questo
    non ci scoraggiamo, ma se anche il nostro uomo esteriore si va disfacendo,
    quello interiore si rinnova di giorno in giorno. Infatti il momentaneo,
    leggero peso della nostra tribolazione, ci procura una quantità smisurata ed
    eterna di gloria, perché noi non fissiamo lo sguardo sulle cose visibili, ma
    su quelle invisibili. Le cose visibili sono d'un momento, quelle invisibili
    sono eterne. E sappiamo che quando verrà disfatto questo corpo, nostra
    abitazione sulla terra, riceveremo un'abitazione da Dio, una dimora eterna,
    non costruita da mani di uomo, nei cieli.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_148" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_149" ontouchend="cambialengua(this)">
  <p class="Summary">Abbiamo una dimora eterna nei cieli.</p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">5, 1.6-10</span>
  </p>
  <p>
    Fratelli, sappiamo che quando verrà disfatto questo corpo, nostra abitazione
    sulla terra, riceveremo un'abitazione da Dio, una dimora eterna, non
    costruita da mani di uomo, nei cieli. Così, dunque, siamo sempre pieni di
    fiducia e sapendo che finché abitiamo nel corpo siamo in esilio lontano dal
    Signore, camminiamo nella fede e non ancora in visione. Siamo pieni di
    fiducia e preferiamo andare in esilio dal corpo ed abitare presso il
    Signore. Perciò ci sforziamo, sia dimorando nel corpo sia esulando da esso,
    di essere a lui graditi. Tutti infatti dobbiamo comparire davanti al
    tribunale di Cristo, ciascuno per ricevere la ricompensa delle opere
    compiute finché era nel corpo, sia in bene che in male.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_150" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_151" ontouchend="cambialengua(this)">
  <p class="Summary">
    Cristo trasformerà il nostro corpo e lo conformerà al suo corpo glorioso.
  </p>
  <p class="Areadingfrom">
    Dalla lettera di san Paolo apostolo ai Filippési<span class="alindcha">3,20-21</span>
  </p>
  <p>
    Fratelli, la nostra patria è nei cieli e di là aspettiamo come salvatore il
    Signore Gesù Cristo, il quale trasfigurerà il nostro misero corpo per
    conformarlo al suo corpo glorioso, in virtù del potere che ha di
    sottomettere a sé tutte le cose.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_152" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_153" ontouchend="cambialengua(this)">
  <p class="Summary">Saremo sempre con il Signore.</p>
  <p class="Areadingfrom">
    Dalla prima lettera di san Paolo apostolo ai Tessalonicési<span
      class="alindcha">4, 13-14.17-18</span>
  </p>
  <p>
    Non vogliamo lasciarvi nell'ignoranza, fratelli, circa quelli che sono
    morti, perché non continuiate ad affliggervi come gli altri che non hanno
    speranza. Noi crediamo infatti che Gesù è morto e risuscitato; così anche
    quelli che sono morti, Dio li radunerà per mezzo di Gesù insieme con lui. E
    così saremo sempre con il Signore. Confortatevi dunque a vicenda con queste
    parole.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_154" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_155" ontouchend="cambialengua(this)">
  <p class="Summary">Se moriamo con lui, vivremo anche con lui.</p>
  <p class="Areadingfrom">
    Dalla seconda lettera di san Paolo apostolo a Timòteo<span class="alindcha">2, 8-13</span>
  </p>
  <p>
    Carissimo, ricòrdati che Gesù Cristo, della stirpe di Davide, è risuscitato
    dai morti, secondo il mio vangelo, a causa del quale io soffro fino a
    portare le catene come un malfattore; ma la parola di Dio non è incatenata!
    Perciò sopporto ogni cosa per gli eletti, perché anch'essi raggiungano la
    salvezza che è in Cristo Gesù, insieme alla gloria eterna. Certa è questa
    parola: Se moriamo con lui, vivremo anche con lui; se con lui perseveriamo,
    con lui anche regneremo; se lo rinneghiamo, anch'egli ci rinnegherà; se noi
    manchiamo di fede, egli però rimane fedele, perché non può rinnegare se
    stesso.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_156" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_157" ontouchend="cambialengua(this)">
  <p class="Summary">Vedremo Dio così come egli è.</p>
  <p class="Areadingfrom">
    Dalla prima lettera di san Giovanni apostolo<span class="alindcha">3, 1-2</span>
  </p>
  <p>
    Carissimi, vedete quale grande amore ci ha dato il Padre per essere chiamati
    figli di Dio, e lo siamo realmente! La ragione per cui il mondo non ci
    conosce è perché non ha conosciuto lui. Carissimi, noi fin d'ora siamo figli
    di Dio, ma ciò che saremo non è stato ancora rivelato. Sappiamo però che
    quando egli si sarà manifestato, noi saremo simili a lui, perché lo vedremo
    così come egli è.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_158" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_159" ontouchend="cambialengua(this)">
  <p class="Summary">
    Siamo passati dalla morte alla vita perché amiamo i fratelli.
  </p>
  <p class="Areadingfrom">
    Dalla. prima lettera di san Giovanni apostolo<span class="alindcha">3, 14-16</span>
  </p>
  <p>
    Carissimi, noi sappiamo che siamo passati dalla morte alla vita, perché
    amiamo i fratelli. Chi non ama rimane nella morte. Chiunque odia il proprio
    fratello è omicida, e voi sapete che nessun omicida possiede in se stesso la
    vita eterna. Da questo abbiamo conosciuto l'amore: Egli ha dato la sua vita
    per noi; quindi anche noi dobbiamo dare la vita per i fratelli.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_160" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_172" ontouchend="cambialengua(this)">
  <p class="Summary">
    Rallegratevi ed esultate, perché grande è la vostra ricompensa nei cieli.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">5, 1-12</span>
  </p>
</div>
<div class="ital hijo hijo_173" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_174" ontouchend="cambialengua(this)">
  <p>
    In quel tempo, vedendo le folle, Gesù salì sulla montagna e, messosi a
    sedere, gli si avvicinarono i suoi discepoli. Prendendo allora la parola, li
    ammaestrava dicendo: «Beati i poveri in spirito, perché di essi è il regno
    dei cieli. Beati gli afflitti, perché saranno consolati. Beati i miti,
    perché erediteranno la terra. Beati quelli che hanno fame e sete della
    giustizia, perché saranno saziati. Beati i misericordiosi, perché troveranno
    misericordia. Beati i puri di cuore, perché vedranno Dio. Beati gli
    operatori di pace, perché saranno chiamati figli di Dio. Beati i
    perseguitati per causa della giustizia, perché di essi è il regno dei cieli.
    Beati voi quando vi insulteranno, vi perseguiteranno e, mentendo, diranno
    ogni sorta di male contro di voi per causa mia. Rallegratevi ed esultate,
    perché grande è la vostra ricompensa nei cieli».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_175" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_176" ontouchend="cambialengua(this)">
  <p class="Summary">
    Hai tenuto nascoste queste cose ai sapienti e le hai rivelate ai piccoli.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">11,25-30</span>
  </p>
</div>
<div class="ital hijo hijo_177" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_178" ontouchend="cambialengua(this)">
  <p>
    In quel tempo, Gesù disse: «Ti benedico, o Padre, Signore del cielo e della
    terra, perché hai tenuto nascoste queste cose ai sapienti e agli
    intelligenti e le hai rivelate ai piccoli. Sì, o Padre, perché così è
    piaciuto a te. Tutto mi è stato dato dal Padre mio; nessuno conosce il
    Figlio se non il Padre, e nessuno conosce il Padre se non il Figlio e colui
    al quale il Figlio lo voglia rivelare. Venite a me, voi tutti, che siete
    affaticati e oppressi, e io vi ristorerò. Prendete il mio giogo sopra di voi
    e imparate da me, che sono mite e umile di cuore, e troverete ristoro per le
    vostre anime. Il mio giogo infatti è dolce e il mio carico leggero».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_179" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_180" ontouchend="cambialengua(this)">
  <p class="Summary">Ecco lo sposo, andategli incontro!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">25, 1-13</span>
  </p>
</div>
<div class="ital hijo hijo_181" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_182" ontouchend="cambialengua(this)">
  <p>
    In quel tempo, Gesù disse ai suoi discepoli questa parabola: «Il regno dei
    cieli è simile a dieci vergini che, prese le loro lampade, uscirono incontro
    allo sposo. Cinque di esse erano stolte e cinque sagge; le stolte presero le
    lampade, ma non presero con sé olio; le sagge invece, insieme alle lampade,
    presero anche dell'olio in piccoli vasi. Poiché lo sposo tardava, si
    assopirono tutte e dormirono. A mezzanotte si levò un grido: Ecco lo sposo,
    andategli incontro! Allora tutte quelle vergini si destarono e prepararono
    le loro lampade. E le stolte dissero alle sagge: Dateci del vostro olio,
    perché le nostre lampade si spengono. Ma le sagge risposero: No, che non
    abbia a mancare per noi e per voi; andate piuttosto dai venditori e
    compratevene. Ora, mentre quelle andavano per comprare l'olio, arrivò lo
    sposo e le vergini che erano pronte entrarono con lui alle nozze, e la porta
    fu chiusa. Più tardi arrivarono anche le altre vergini e incominciarono a
    dire: Signore, signore, aprici! Ma egli rispose: In verità vi dico: non vi
    conosco. Vegliate dunque, perché non sapete né il giorno né l'ora».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_183" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_184" ontouchend="cambialengua(this)">
  <p class="Summary">Venite, benedetti del Padre mio.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">25, 31-46</span>
  </p>
</div>
<div class="ital hijo hijo_185" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_186" ontouchend="cambialengua(this)">
  <p>
    In quel tempo, Gesù disse ai suoi discepoli: «Quando il Figlio dell'uomo
    verrà nella sua gloria con tutti i suoi angeli, si siederà sul trono della
    sua gloria. E saranno riunite davanti a lui tutte le genti, ed egli separerà
    gli uni dagli altri, come il pastore sepàra le pecore dai capri, e porrà le
    pecore alla sua destra e i capri alla sinistra. Allora il re dirà a quelli
    che stanno alla sua destra: Venite, benedetti del Padre mio, ricevete in
    eredità il regno preparato per voi fin dalla fondazione del mondo. Perché io
    ho avuto fame e mi avete dato da mangiare, ho avuto sete e mi avete dato da
    bere; ero forestiero e mi avete ospitato, nudo e mi avete vestito, malato e
    mi avete visitato, carcerato e siete venuti a trovarmi. Allora i giusti gli
    risponderanno: Signore, quando mai ti abbiamo veduto affamato e ti abbiamo
    dato da mangiare, assetato e ti abbiamo dato da bere? Quando ti abbiamo
    visto forestiero e ti abbiamo ospitato, o nudo e ti abbiamo vestito? E
    quando ti abbiamo visto ammalato o in carcere e siamo venuti a visitarti?
    Rispondendo, il re dirà loro: In verità vi dico: ogni volta che avete fatto
    queste cose a uno solo di questi miei fratelli più piccoli, l'avete fatto a
    me. Poi dirà a quelli posti alla sua sinistra: Via, lontano da me,
    maledetti, nel fuoco eterno, preparato per il diavolo e per i suoi angeli.
    Perché ho avuto fame e non mi avete dato da mangiare; ho avuto sete e non mi
    avete dato da bere; ero forestiero e non mi avete ospitato, nudo e non mi
    avete vestito, malato e in carcere e non mi avete visitato. Anch'essi allora
    risponderanno: Signore, quando mai ti abbiamo visto affamato o assetato o
    forestiero o nudo o malato o in carcere e non ti abbiamo assistito? Ma egli
    risponderà: In verità vi dico: ogni volta che non avete fatto queste cose a
    uno di questi miei fratelli più piccoli, non l'avete fatto a me. E se ne
    andranno, questi al supplizio eterno, e i giusti alla vita eterna».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_187" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_188" ontouchend="cambialengua(this)">
  <p class="Summary">Gesù, dando un forte grido, spirò.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">15, 33-39; 16, 1-6</span>
  </p>
</div>
<div class="ital hijo hijo_189" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_190" ontouchend="cambialengua(this)">
  <p>
    Venuto mezzogiorno, si fece buio su tutta la terra, fino alle tre del
    pomeriggio. Alle tre Gesù gridò con voce forte: Eloì, Eloì, lamà sabactàni?,
    che significa: Dio mio, Dio mio, perché mi hai abbandonato? Alcuni dei
    presenti, udito ciò, dicevano: «Ecco, chiama Elìa!». Uno corse a inzuppare
    di aceto una spugna e, postala su una canna, gli dava da bere, dicendo:
    «Aspettate, vediamo se viene Elìa a toglierlo dalla croce». Ma Gesù, dando
    un forte grido, spirò. Il velo del tempio si squarciò in due, dall'alto in
    basso. Allora il centurione che gli stava di fronte, vistolo spirare in quel
    modo, disse: «Veramente quest'uomo era Figlio di Dio!». Passato il sabato,
    Maria di Màgdala, Maria di Giacomo e Salòme comprarono oli aromatici per
    andare a imbal­samare Gesù. Di buon mattino, il primo giorno dopo il sabato,
    vennero al sepolcro al levar del sole. Esse dicevano tra loro: «Chi ci
    rotolerà via il masso dall'ingresso del sepolcro?». Ma, guardando, videro
    che il masso era già stato rotolato via, benché fosse molto grande. Entrando
    nel sepolcro, videro un giovane, seduto sulla destra, vestito d'una veste
    bianca, ed ebbero paura. Ma egli disse loro: «Non abbiate paura! Voi cercate
    Gesù Nazareno, il crocifisso. È risorto, non è qui. Ecco il luogo dove
    l'avevano deposto».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_192" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_194" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_195" ontouchend="cambialengua(this)">
  <p class="Summary">Giovinetto, dico a te, àlzati.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">7, 11-17</span>
  </p>
</div>
<div class="ital hijo hijo_196" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_197" ontouchend="cambialengua(this)">
  <p>
    In quel tempo, Gesù si recò in una città chiamata Nain e facevano la strada
    con lui i discepoli e grande folla. Quando fu vicino alla porta della città,
    ecco che veniva portato al sepolcro un morto, figlio unico di madre vedova;
    e molta gente della città era con lei. Vedendola, il Signore ne ebbe
    compassione e le disse: «Non piangere!». E accostatosi toccò la bara, mentre
    i portatori si fermarono. Poi disse: «Giovinetto, dico a te, àlzati!». Il
    morto si levò a sedere e incominciò a parlare. Ed egli lo diede alla madre.
    Tutti furono presi da timore e glorificavano Dio dicendo: «Un grande profeta
    è sorto tra noi e Dio ha visitato il suo popolo». La fama di questi fatti si
    diffuse in tutta la Giudea e per tutta la regione.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_198" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_199" ontouchend="cambialengua(this)">
  <p class="Summary">Tenetevi pronti.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">12, 35-40</span>
  </p>
</div>
<div class="ital hijo hijo_200" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_201" ontouchend="cambialengua(this)">
  <p>
    In quel tempo, Gesù disse ai suoi discepoli: «Siate pronti, con la cintura
    ai fianchi e le lucerne accese; siate simili a coloro che aspettano il
    padrone quando torna dalle nozze, per aprirgli subito, appena arriva e
    bussa. Beati quei servi che il padrone al suo ritorno troverà ancora svegli;
    in verità vi dico, si cingerà le sue vesti, li farà mettere a tavola e
    passerà a servirli. E se, giungendo nel mezzo della notte o prima dell'alba,
    li troverà così, beati loro! Sappiate bene questo: se il padrone di casa
    sapesse a che ora viene il ladro, non si lascerebbe scassinare la casa.
    Anche voi tenetevi pronti, perché il Figlio dell'uomo verrà nell'ora che non
    pensate».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_202" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_203" ontouchend="cambialengua(this)">
  <p class="Summary">Oggi sarai con me nel paradiso.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">23, 33.39-43</span>
  </p>
</div>
<div class="ital hijo hijo_204" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_205" ontouchend="cambialengua(this)">
  <p>
    In quel giorno, quando giunsero al luogo detto Cranio, là i soldati
    crocifissero Gesù e i due malfattori, uno a destra e l'altro a sinistra. Uno
    dei malfattori appesi alla croce lo insultava: «Non sei tu il Cristo? Salva
    te stesso e anche noi!». Ma l'altro lo rimproverava: «Neanche tu hai timore
    di Dio, benché condannato alla stessa pena? Noi giustamente, perché
    riceviamo il giusto per le nostre azioni, egli invece non ha fatto nulla di
    male». E aggiunse: «Gesù, ricòrdati di me quando entrerai nel tuo regno».
    Gli rispose: «In verità ti dico, oggi sarai con me nel paradiso».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_206" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_207" ontouchend="cambialengua(this)">
  <p class="Summary">Padre, nelle tue mani consegno il mio spirito.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">23, 44-46.50.52-53; 24, 1-6</span>
  </p>
</div>
<div class="ital hijo hijo_208" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_209" ontouchend="cambialengua(this)">
  <p>
    Era verso mezzogiorno, quando il sole si eclissò e si fece buio su tutta la
    terra fino alle tre del pomeriggio. Il velo del tempio si squarciò nel
    mezzo. Gesù, gridando a gran voce, disse: «Padre, nelle tue mani consegno il
    mio spirito». Detto questo spirò. C'era un uomo di nome Giuseppe, membro del
    sinèdrio, persona buona e giusta. Si presentò a Pilato e chiese il corpo di
    Gesù. Lo calò dalla croce, lo avvolse in un lenzuolo e lo depose in una
    tomba scavata nella roccia, nella quale nessuno era stato ancora deposto. Il
    primo giorno dopo il sabato, di buon mattino, le donne si recarono alla
    tomba, portando con sé gli aromi che avevano preparato. Trovarono la pietra
    rotolata via dal sepolcro; ma, entrate, non trovarono il corpo del Signore
    Gesù. Mentre erano ancora incerte, ecco due uomini apparire vicino a loro in
    vesti sfolgoranti. Essendosi le donne im­paurite e avendo chinato il volto a
    terra, essi dissero loro: «Perché cercate tra i morti colui che è vivo? Non
    è qui, è risuscitato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_211" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_213" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_214" ontouchend="cambialengua(this)">
  <p class="Summary">
    Non bisognava che il Cristo sopportasse queste sofferenze per entrare nella
    sua gloria?
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">24, 13-35</span>
  </p>
</div>
<div class="ital hijo hijo_215" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_216" ontouchend="cambialengua(this)">
  <p>
    In quel giorno, il primo della settimana, due discepoli erano in cammino per
    un villaggio distante circa sette miglia da Gerusalemme, di nome Èmmaus, e
    conversavano di tutto quello che era accaduto. Mentre discorrevano e
    discutevano insieme, Gesù in persona si accostò e camminava con loro. Ma i
    loro occhi erano incapaci di riconoscerlo. Ed egli disse loro: «Che sono
    questi discorsi che state facendo fra voi durante il cammino?». Si
    fermarono, col volto triste; uno di loro, di nome Clèopa, gli disse: «Tu
    solo sei così forestiero in Gerusalemme da non sapere ciò che vi è accaduto
    in questi giorni?». Domandò: «Che cosa?». Gli risposero: «Tutto ciò che
    riguarda Gesù Nazareno, che fu profeta potente in opere e in parole, davanti
    a Dio e a tutto il popolo; come i sommi sacerdoti e i nostri capi lo hanno
    consegnato per farlo condannare a morte e poi l'hanno crocifisso. Noi
    speravamo che fosse lui a liberare Israele; con tutto ciò son passati tre
    giorni da quando queste cose sono accadute. Ma alcune donne, delle nostre,
    ci hanno sconvolti; recatesi al mattino al sepolcro e non avendo trovato il
    suo corpo, son venute a dirci di aver avuto anche una visione di angeli, i
    quali affermano che egli è vivo. Alcuni dei nostri sono andati al sepolcro e
    hanno trovato come avevano detto le donne, ma lui non l'hanno visto». Ed
    egli disse loro: «Stolti e tardi di cuore nel credere alla parola dei
    profeti! Non bisognava che il Cristo sopportasse queste sofferenze per
    entrare nella sua gloria?». E cominciando da Mosè e da tutti i profeti
    spiegò loro in tutte le Scritture ciò che si riferiva a lui. Quando furono
    vicini al villaggio dove erano diretti, egli fece come se dovesse andare più
    lontano. Ma essi insistettero: «Resta con noi perché si fa sera e il giorno
    già volge al declino». Egli entrò per rimanere con loro. Quando fu a tavola
    con loro, prese il pane, disse la benedizione, lo spezzò e lo diede loro. Ed
    ecco si aprirono loro gli occhi e lo riconobbero. Ma lui sparì dalla loro
    vista. Ed essi si dissero l'un l'altro: «Non ci ardeva forse il cuore nel
    petto mentre conversava con noi lungo il cammino, quando ci spiegava le
    Scritture?». E partirono senz'indugio e fecero ritorno a Gerusalemme, dove
    trovarono riuniti gli Undici e gli altri che erano con loro, i quali
    dicevano: «Davvero il Signore è risorto ed è apparso a Simone». Essi poi
    riferirono ciò che era accaduto lungo la via e come l'avevano riconosciuto
    nello spezzare il pane.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_218" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_220" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_221" ontouchend="cambialengua(this)">
  <p class="Summary">
    Chi ascolta la mia parola e crede, ...è passato dalla morte alla vita.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">5, 24-29</span>
  </p>
</div>
<div class="ital hijo hijo_222" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_223" ontouchend="cambialengua(this)">
  <p>
    In quel tempo, Gesù rispose ai Giudei: «In verità, in verità vi dico: chi
    ascolta la mia parola e crede a colui che mi ha mandato, ha la vita eterna e
    non va incontro al giudizio, ma è passato dalla morte alla vita. In verità,
    in verità vi dico: è venuto il momento, ed è questo, in cui i morti udranno
    la voce del Figlio di Dio, e quelli che l'avranno ascoltata, vivranno. Come
    infatti il Padre ha la vita in se stesso, così ha concesso al Figlio di
    avere la vita in se stesso; e gli ha dato il potere di giudicare, perché è
    Figlio dell'uomo. Non vi meravigliate di questo, poiché verrà l'ora in cui
    tutti coloro che sono nei sepolcri udranno la sua voce e ne usciranno:
    quanti fecero il bene per una risurrezione di vita e quanti fecero il male
    per una risurrezione di condanna».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_224" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_225" ontouchend="cambialengua(this)">
  <p class="Summary">
    Chi crede nel Figlio ha la vita eterna, e io lo risusciterò nell'ultimo
    giorno.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">6, 37-40</span>
  </p>
</div>
<div class="ital hijo hijo_226" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_227" ontouchend="cambialengua(this)">
  <p>
    In quel tempo, Gesù disse alle folle: «Tutto ciò che il Padre mi dà, verrà a
    me; colui che viene a me, non lo respingerò, perché sono disceso dal cielo
    non per fare la mia volontà, ma la volontà di colui che mi ha mandato. E
    questa è la volontà di colui che mi ha mandato, che io non perda nulla di
    quanto egli mi ha dato, ma lo risusciti nell'ultimo giorno. Questa infatti è
    la volontà del Padre mio, che chiunque vede il Figlio e crede in lui abbia
    la vita eterna; io lo risusciterò nell'ultimo giorno».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_228" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_230" ontouchend="cambialengua(this)">
  <p class="Summary">
    Chi mangia la mia carne e beve il mio sangue ha la vita eterna e io lo
    risusciterò nell'ultimo giorno.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">6,51-59 (gr. 51-58)</span>
  </p>
</div>
<div class="ital hijo hijo_230" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_231" ontouchend="cambialengua(this)">
  <p>
    In quel tempo, Gesù disse alla folla: «Io sono il pane vivo, disceso dal
    cielo. Se uno mangia di questo pane vivrà in eterno e il pane che io darò è
    la mia carne per la vita del mondo». Allora i Giudei si misero a discutere
    tra di loro: «Come può costui darci la sua carne da mangiare?». Gesù disse:
    «In verità, in verità vi dico: se non mangiate la carne del Figlio dell'uomo
    e non bevete il suo sangue, non avrete in voi la vita. Chi mangia la mia
    carne e beve il mio sangue ha la vita eterna e io lo risusciterò nell'ultimo
    giorno. Perché la mia carne è vero cibo e il mio sangue vera bevanda. Chi
    mangia la mia carne e beve il mio sangue dimora in me e io in lui. Come il
    Padre, che ha la vita, ha mandato me e io vivo per il Padre, così anche
    colui che mangia di me vivrà per me. Questo è il pane disceso dal cielo, non
    come quello che mangiarono i padri vostri e morirono. Chi mangia questo pane
    vivrà in eterno».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_232" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_233" ontouchend="cambialengua(this)">
  <p class="Summary">Io sono la risurrezione e la vita.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">11, 17-27</span>
  </p>
</div>
<div class="ital hijo hijo_234" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_235" ontouchend="cambialengua(this)">
  <p>
    In quel tempo, venne Gesù e trovò Làzzaro che era già da quattro giorni nel
    sepolcro. Betània distava da Gerusalemme meno di due miglia e molti Giudei
    erano venuti da Marta e Maria per consolarle per il loro fratello. Marta
    dunque, come seppe che veniva Gesù, gli andò incontro; Maria invece stava
    seduta in casa. Marta disse a Gesù: «Signore, se tu fossi stato qui, mio
    fratello non sarebbe morto! Ma anche ora so che qualunque cosa chiederai a
    Dio, egli te la concederà». Gesù le disse: «Tuo fratello risusciterà». Gli
    rispose Marta: «So che risusciterà nell'ultimo giorno». Gesù le disse: «Io
    sono la risurrezione e la vita; chi crede in me, anche se muore, vivrà;
    chiunque vive e crede in me, non morrà in eterno. Credi tu questo?». Gli
    rispose: «Sì, o Signore, io credo che tu sei il Cristo, il Figlio di Dio che
    deve venire nel mondo».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_237" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_239" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_240" ontouchend="cambialengua(this)">
  <p class="Summary">Lazzaro, vieni fuori!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">11,32-45</span>
  </p>
</div>
<div class="ital hijo hijo_241" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_242" ontouchend="cambialengua(this)">
  <p>
    In quel tempo, quando Maria, sorella di Làzzaro, giunse dov'era Gesù,
    vistolo si gettò ai suoi piedi dicendo: «Signore, se tu fossi stato qui, mio
    fratello non sarebbe morto!». Gesù vedendola piangere e piangere anche i
    Giudei che erano venuti con lei, si commosse profondamente, si turbò e
    disse: «Dove l'avete posto?». Gli dissero: «Signore, vieni a vedere!». Gesù
    scoppiò in pianto. Dissero allora i Giudei: «Vedi come lo amava!». Ma alcuni
    di loro dissero: «Costui che ha aperto gli occhi al cieco non poteva anche
    far sì che questi non morisse?». Intanto Gesù, ancora profondamente
    commosso, si recò al sepolcro; era una grotta e contro vi era posta una
    pietra. Disse Gesù: «Togliete la pietra!». Gli rispose Marta, la sorella del
    morto: «Signore, già manda cattivo odore, poiché è di quattro giorni». Le
    disse Gesù: «Non ti ho detto che, se credi, vedrai la gloria di Dio?».
    Tolsero dunque la pietra. Gesù allora alzò gli occhi e disse: «Padre, ti
    ringrazio che mi hai ascoltato. Io sapevo che sempre mi dai ascolto, ma l'ho
    detto per la gente che mi sta attorno, perché credano che tu mi hai
    mandato». E detto questo, gridò a gran voce: «Làzzaro, vieni fuori!». Il
    morto uscì, con i piedi e le mani avvolti in bende, e il volto coperto da un
    sudario. Gesù disse loro: «Scioglietelo e lasciatelo andare». Molti dei
    Giudei che eran venuti da Maria, alla vista di quel che egli aveva compiuto,
    credettero in lui.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_243" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_244" ontouchend="cambialengua(this)">
  <p class="Summary">Se il chicco di grano muore, porta molto frutto.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">12, 23-28</span>
  </p>
</div>
<div class="ital hijo hijo_245" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_246" ontouchend="cambialengua(this)">
  <p>
    In quel tempo, Gesù disse ai suoi discepoli: «È giunta l'ora che sia
    glorificato il Figlio dell'uomo. In verità, in verità vi dico: se il chicco
    di grano caduto in terra non muore, rimane solo; se invece muore, produce
    molto frutto. Chi ama la sua vita la perde e chi odia la sua vita in questo
    mondo, la conserverà per la vita eterna. Se uno mi vuol servire mi segua, e
    dove sono io, là sarà anche il mio servo. Se uno mi serve, il Padre lo
    onorerà. Ora l'anima mia è turbata; e che devo dire? Padre, salvami da
    quest'ora? Ma per questo sono giunto a questa ora! Padre, glorifica il tuo
    nome». Venne allora una voce dal cielo: «L'ho glorificato e di nuovo lo
    glorificherò!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_248" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_250" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_251" ontouchend="cambialengua(this)">
  <p class="Summary">Nella casa del Padre mio vi sono molti posti.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">14, 1-6</span>
  </p>
</div>
<div class="ital hijo hijo_252" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_253" ontouchend="cambialengua(this)">
  <p>
    In quel tempo, Gesù disse ai suoi discepoli: «Non sia turbato il vostro
    cuore. Abbiate fede in Dio e abbiate fede anche in me. Nella casa del Padre
    mio vi sono molti posti. Se no, ve l'avrei detto. lo vado a prepararvi un
    posto; quando sarò andato e vi avrò preparato un posto, ritornerò e vi
    prenderò con me, perché siate anche voi dove sono io. E del luogo dove io
    vado, voi conoscete la via». Gli disse Tommaso: «Signore, non sappiamo dove
    vai e come possiamo conoscere la via?». Gli disse Gesù: «Io sono la via, la
    verità e la vita. Nessuno viene al Padre se non per mezzo di me».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_254" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_255" ontouchend="cambialengua(this)">
  <p class="Summary">Voglio che siano con me dove sono io.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">17, 24-26</span>
  </p>
</div>
<div class="ital hijo hijo_256" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_257" ontouchend="cambialengua(this)">
  <p>
    In quel tempo Gesù, alzàti gli occhi al cielo, pregava dicendo: «Padre,
    voglio che anche quelli che mi hai dato, siano con me dove sono io, perché
    contemplino la mia gloria, quella che mi hai dato; poiché tu mi hai amato
    prima della creazione del mondo. Padre giusto, il mondo non ti ha
    conosciuto, ma io ti ho conosciuto; questi sanno che tu mi hai mandato. E io
    ho fatto conoscere loro il tuo nome e lo farò conoscere, perché l'amore con
    il quale mi hai amato sia in essi e io in loro».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_258" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_259" ontouchend="cambialengua(this)">
  <p class="Summary">E, chinato il capo, spirò.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">19, 17-18.25-30</span>
  </p>
</div>
<div class="ital hijo hijo_260" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_261" ontouchend="cambialengua(this)">
  <p>
    In quel giorno, Gesù, portando la croce, si avviò verso il luogo del Cranio,
    detto in ebraico Golgota, dove lo crocifissero e con lui altri due, uno da
    una parte e uno dall'altra, e Gesù nel mezzo. Stavano presso la croce di
    Gesù sua madre, la sorella di sua madre, Maria di Clèofa e Maria di Màgdala.
    Gesù allora, vedendo la madre e li accanto a lei il discepolo che egli
    amava, disse alla madre: «Donna, ecco il tuo figlio!». Poi disse al
    discepolo: «Ecco la tua madre!». E da quel momento il discepolo la prese
    nella sua casa. Dopo questo, Gesù, sapendo che ogni cosa era stata ormai
    compiuta, disse per adempiere la Scrittura: «Ho sete». Vi era li un vaso
    pieno d'aceto; posero perciò una spugna imbevuta di aceto in cima a una
    canna e gliela accostarono alla bocca. E dopo aver ricevuto l'aceto, Gesù
    disse: «Tutto è compiuto!». E, chinato il capo, spirò.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_262" ontouchend="cambialengua(this)">
  <span class="red">R/. </span>Lode a te, o Cristo.
</div>
