<div class="ital hijo hijo_1" ontouchend="cambialengua(this)">
  <h2>XX DOMENICA DEL TEMPO ORDINARIO</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Condurrò gli stranieri sul mio monte santo</p>
  <p class="Areadingfrom">
    Dal libro del profeta Isaìa<span class="alindcha">56,1.6-7</span>
  </p>
  <p>
    Così dice il Signore:<br />
    «Osservate il diritto e praticate la giustizia,<br />
    perché la mia salvezza sta per venire,<br />
    la mia giustizia sta per rivelarsi.<br />
    Gli stranieri, che hanno aderito al Signore per servirlo<br />
    e per amare il nome del Signore,<br />
    e per essere suoi servi,<br />
    quanti si guardano dal profanare il sabato<br />
    e restano fermi nella mia alleanza,<br />
    li condurrò sul mio monte santo<br />
    e li colmerò di gioia nella mia casa di preghiera.<br />
    I loro olocausti e i loro sacrifici<br />
    saranno graditi sul mio altare,<br />
    perché la mia casa si chiamerà<br />
    casa di preghiera per tutti i popoli».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 66 (67)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Popoli tutti, lodate il Signore.
</div>
<div class="ital hijo hijo_6" ontouchend="cambialengua(this)">
  Dio abbia pietà di noi e ci benedica,<br />
  su di noi faccia splendere il suo volto;<br />
  perché si conosca sulla terra la tua via,<br />
  la tua salvezza fra tutte le genti.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Popoli tutti, lodate il Signore.
</div>
<div class="ital hijo hijo_8" ontouchend="cambialengua(this)">
  Gioiscano le nazioni e si rallegrino,<br />
  perché tu giudichi i popoli con rettitudine,<br />
  governi le nazioni sulla terra.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Popoli tutti, lodate il Signore.
</div>
<div class="ital hijo hijo_10" ontouchend="cambialengua(this)">
  Ti lodino i popoli, o Dio,<br />
  ti lodino i popoli tutti.<br />
  Ci benedica Dio e lo temano<br />
  tutti i confini della terra.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Popoli tutti, lodate il Signore.
</div>
<div class="ital hijo hijo_12" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    I doni e la chiamata di Dio sono irrevocabili per Israele.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">11,13-15.29-32</span>
  </p>
  <p>
    Fratelli, a voi, genti, ecco che cosa dico: come apostolo delle genti, io
    faccio onore al mio ministero, nella speranza di suscitare la gelosia di
    quelli del mio sangue e di salvarne alcuni. Se infatti il loro essere
    rifiutati è stata una riconciliazione del mondo, che cosa sarà la loro
    riammissione se non una vita dai morti?<br />
    Infatti i doni e la chiamata di Dio sono irrevocabili!<br />
    Come voi un tempo siete stati disobbedienti a Dio e ora avete ottenuto
    misericordia a motivo della loro disobbedienza, così anch'essi ora sono
    diventati disobbedienti a motivo della misericordia da voi ricevuta, perché
    anch'essi ottengano misericordia.<br />
    Dio infatti ha rinchiuso tutti nella disobbedienza, per essere
    misericordioso verso tutti!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_14" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Cfr. Mt 4,23</span>
  </p>
  <p class="PsalmAlleluiaVerse">
    Alleluia, alleluia.<br />Gesù annunciava il vangelo del Regno<br />
    e guariva ogni sorta di infermità nel popolo.<br />Alleluia.
  </p>
</div>
<div class="ital hijo hijo_15" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Donna, grande é la tua fede!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">15,21-28</span>
  </p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_17" ontouchend="cambialengua(this)">
  <p class="TheWordoftheLord4">
    In quel tempo, partito di là, Gesù si ritirò verso la zona di Tiro e di
    Sidone.<br />
    Ed ecco una donna Cananea, che veniva da quella regione, si mise a gridare:
    «Pietà di me, Signore, figlio di Davide! Mia figlia è molto tormentata da un
    demonio». Ma egli non le rivolse neppure una parola. Allora i suoi discepoli
    gli si avvicinarono e lo implorarono: «Esaudiscila, perché ci viene dietro
    gridando!». Egli rispose: «Non sono stato mandato se non alle pecore perdute
    della casa d'Israele». Ma quella si avvicinò e si prostrò dinanzi a lui,
    dicendo: «Signore, aiutami!». Ed egli rispose: «Non è bene prendere il pane
    dei figli e gettarlo ai cagnolini». "È vero, Signore", disse la donna,
    "eppure i cagnolini mangiano le briciole che cadono dalla tavola dei loro
    padroni".<br />
    Allora Gesù le replicò: «Donna, grande è la tua fede! Avvenga per te come
    desideri».<br />
    E da quell'istante sua figlia fu guarita.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_19" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Mangiate il mio pane, bevete il vino che vi ho preparato.
  </p>
  <p class="Areadingfrom">
    Dal libro dei Proverbi<span class="alindcha">9,1-6</span>
  </p>
  <p>
    La sapienza si è costruita la sua casa,<br />
    ha intagliato le sue sette colonne.<br />
    Ha ucciso il suo bestiame, ha preparato il suo vino<br />
    e ha imbandito la sua tavola.<br />
    Ha mandato le sue ancelle a proclamare<br />
    sui punti più alti della città:<br />
    «Chi è inesperto venga qui!».<br />
    A chi è privo di senno ella dice:<br />
    «Venite, mangiate il mio pane,<br />
    bevete il vino che io ho preparato.<br />
    Abbandonate l'inesperienza e vivrete,<br />
    andate diritti per la via dell'intelligenza».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_21" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 33 (34)</span>
  </p>
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Gustate e vedete com'è buono il Signore.
</div>
<div class="ital hijo hijo_23" ontouchend="cambialengua(this)">
  Benedirò il Signore in ogni tempo,<br />
  sulla mia bocca sempre la sua lode.<br />
  Io mi glorio nel Signore:<br />
  i poveri ascoltino e si rallegrino.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Gustate e vedete com'è buono il Signore.
</div>
<div class="ital hijo hijo_25" ontouchend="cambialengua(this)">
  Temete il Signore, suoi santi:<br />
  nulla manca a coloro che lo temono.<br />
  I leoni sono miseri e affamati,<br />
  ma a chi cerca il Signore non manca alcun bene.
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Gustate e vedete com'è buono il Signore.
</div>
<div class="ital hijo hijo_27" ontouchend="cambialengua(this)">
  Venite, figli, ascoltatemi:<br />
  vi insegnerò il timore del Signore.<br />
  Chi è l'uomo che desidera la vita<br />
  e ama i giorni in cui vedere il bene?
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Gustate e vedete com'è buono il Signore.
</div>
<div class="ital hijo hijo_29" ontouchend="cambialengua(this)">
  Custodisci la lingua dal male,<br />
  le labbra da parole di menzogna.<br />
  Sta' lontano dal male e fa' il bene,<br />
  cerca e persegui la pace.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Gustate e vedete com'è buono il Signore.
</div>
<div class="ital hijo hijo_31" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Sappiate comprendere qual è la volontà del Signore.</p>
  <p class="Areadingfrom">
    Dalla lettera di san Paolo apostoli agli Efesini<span class="alindcha">5,15-20</span>
  </p>
  <p>
    Fratelli, fate molta attenzione al vostro modo di vivere, comportandovi non
    da stolti ma da saggi, facendo buon uso del tempo, perché i giorni sono
    cattivi. Non siate perciò sconsiderati, ma sappiate comprendere qual è la
    volontà del Signore.<br />
    E non ubriacatevi di vino, che fa perdere il controllo di sé; siate invece
    ricolmi dello Spirito, intrattenendovi fra voi con salmi, inni, canti
    ispirati, cantando e inneggiando al Signore con il vostro cuore, rendendo
    continuamente grazie per ogni cosa a Dio Padre, nel nome del Signore nostro
    Gesù Cristo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_33" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 6, 56</span>
  </p>
  <p class="PsalmAlleluiaVerse">
    Alleluia, alleluia.<br />Chi mangia la mia carne e beve il mio sangue,<br />
    dice il Signore, rimane in me e io in lui.<br />Alleluia.
  </p>
</div>
<div class="ital hijo hijo_34" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">La mia carne è vero cibo e il mio sangue vera bevanda.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">6, 51-58</span>
  </p>
</div>
<div class="ital hijo hijo_35" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_36" ontouchend="cambialengua(this)">
  <p class="TheWordoftheLord4">
    In quel tempo, Gesù disse alla folla: «Io sono il pane vivo, disceso dal
    cielo. Se uno mangia di questo pane vivrà in eterno e il pane che io darò è
    la mia carne per la vita del mondo».<br />
    Allora i Giudei si misero a discutere aspramente fra loro: «Come può costui
    darci la sua carne da mangiare?».<br />
    Gesù disse loro: «In verità, in verità io vi dico: se non mangiate la carne
    del Figlio dell'uomo e non bevete il suo sangue, non avete in voi la vita.
    Chi mangia la mia carne e beve il mio sangue ha la vita eterna e io lo
    risusciterò nell'ultimo giorno. Perché la mia carne è vero cibo e il mio
    sangue vera bevanda.<br />
    Chi mangia la mia carne e beve il mio sangue rimane in me e io in lui. Come
    il Padre, che ha la vita, ha mandato me e io vivo per il Padre, così anche
    colui che mangia me vivrà per me.<br />
    Questo è il pane disceso dal cielo; non è come quello che mangiarono i padri
    e morirono. Chi mangia questo pane vivrà in eterno».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_37" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_38" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Mi hai partorito uomo di contesa per tutto il paese.</p>
  <p class="Areadingfrom">
    Dal libro del profeta Geremia<span class="alindcha">38,4-6.8-10</span>
  </p>
  <p>
    In quei giorni, i capi dissero al re: «Si metta a morte Geremia, appunto
    perché egli scoraggia i guerrieri che sono rimasti in questa città e
    scoraggia tutto il popolo dicendo loro simili parole, poiché quest'uomo non
    cerca il benessere del popolo, ma il male». Il re Sedecìa rispose: «Ecco,
    egli è nelle vostre mani; il re infatti non ha poteri contro di voi».<br />
    Essi allora presero Geremia e lo gettarono nella cisterna di Malchìa, un
    figlio del re, la quale si trovava nell'atrio della prigione. Calarono
    Geremia con corde. Nella cisterna non c'era acqua ma fango, e così Geremia
    affondò nel fango.<br />
    Ebed-Mèlec uscì dalla reggia e disse al re: «O re, mio signore, quegli
    uomini hanno agito male facendo quanto hanno fatto al profeta Geremia,
    gettandolo nella cisterna. Egli morirà di fame là dentro, perché non c'è più
    pane nella città». Allora il re diede quest'ordine a Ebed-Mèlec, l'Etiope:
    «Prendi con te tre uomini di qui e tira su il profeta Geremia dalla cisterna
    prima che muoia».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_40" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 39 (40)</span>
  </p>
</div>
<div class="ital hijo hijo_41" ontouchend="cambialengua(this)">
  <span class="red">R/. </span>Signore, vieni presto in mio aiuto.
</div>
<div class="ital hijo hijo_42" ontouchend="cambialengua(this)">
  Ho sperato, ho sperato nel Signore,<br />
  ed egli su di me si è chinato,<br />
  ha dato ascolto al mio grido.
</div>
<div class="ital hijo hijo_43" ontouchend="cambialengua(this)">
  <span class="red">R/. </span>Signore, vieni presto in mio aiuto.
</div>
<div class="ital hijo hijo_44" ontouchend="cambialengua(this)">
  Mi ha tratto da un pozzo di acque tumultuose,<br />
  dal fango della palude;<br />
  ha stabilito i miei piedi sulla roccia,<br />
  ha reso sicuri i miei passi.
</div>
<div class="ital hijo hijo_45" ontouchend="cambialengua(this)">
  <span class="red">R/. </span>Signore, vieni presto in mio aiuto.
</div>
<div class="ital hijo hijo_46" ontouchend="cambialengua(this)">
  Mi ha messo sulla bocca un canto nuovo,<br />
  una lode al nostro Dio.<br />
  Molti vedranno e avranno timore<br />
  e confideranno nel Signore.
</div>
<div class="ital hijo hijo_47" ontouchend="cambialengua(this)">
  <span class="red">R/. </span>Signore, vieni presto in mio aiuto.
</div>
<div class="ital hijo hijo_48" ontouchend="cambialengua(this)">
  Ma io sono povero e bisognoso:<br />
  di me ha cura il Signore.<br />
  Tu sei mio aiuto e mio liberatore:<br />
  mio Dio, non tardare.
</div>
<div class="ital hijo hijo_49" ontouchend="cambialengua(this)">
  <span class="red">R/. </span>Signore, vieni presto in mio aiuto.
</div>
<div class="ital hijo hijo_50" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Corriamo con perseveranza nella corsa che ci sta davanti.
  </p>
  <p class="Areadingfrom">
    Dalla lettera agli Ebrei<span class="alindcha">12, 1-4</span>
  </p>
  <p>
    Fratelli, anche noi, circondati da tale moltitudine di testimoni, avendo
    deposto tutto ciò che è di peso e il peccato che ci assedia, corriamo con
    perseveranza nella corsa che ci sta davanti, tenendo fisso lo sguardo su
    Gesù, colui che dà origine alla fede e la porta a compimento.<br />
    Egli, di fronte alla gioia che gli era posta dinanzi, si sottopose alla
    croce, disprezzando il disonore, e siede alla destra del trono di Dio.<br />
    Pensate attentamente a colui che ha sopportato contro di sé una così grande
    ostilità dei peccatori, perché non vi stanchiate perdendovi d'animo. Non
    avete ancora resistito fino al sangue nella lotta contro il peccato.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_51" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_52" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 10,27</span>
  </p>
  <p class="PsalmAlleluiaVerse">
    Alleluia, alleluia.<br />Le mie pecore ascoltano la mia voce, dice il
    Signore,<br />
    e io le conosco ed esse mi seguono.<br />Alleluia.
  </p>
</div>
<div class="ital hijo hijo_53" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Non sono venuto a portare pace sulla terra, ma divisione.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">12, 49-53</span>
  </p>
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_55" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli:<br />
    «Sono venuto a gettare fuoco sulla terra, e quanto vorrei che fosse già
    acceso! Ho un battesimo nel quale sarò battezzato, e come sono angosciato
    finché non sia compiuto!<br />
    Pensate che io sia venuto a portare pace sulla terra? No, io vi dico, ma
    divisione. D'ora innanzi, se in una famiglia vi sono cinque persone, saranno
    divisi tre contro due e due contro tre; si divideranno padre contro figlio e
    figlio contro padre, madre contro figlia e figlia contro madre, suocera
    contro nuora e nuora contro suocera».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_56" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_57" ontouchend="cambialengua(this)">
  <h2>LUNEDI della XX settimana del Tempo Ordinario</h2>
</div>
<div
  class="ital red hijo hijo_58"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_59" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Il Signore fece sorgere dei giudici, ma neppure a loro davano ascolto.
  </p>
  <p class="Areadingfrom">
    Dal libro dei Giudici<span class="alindcha">2,11-19</span>
  </p>
  <p>
    In quei giorni, gli Israeliti fecero ciò che è male agli occhi del Signore e
    servirono i Baal; abbandonarono il Signore, Dio dei loro padri, che li aveva
    fatti uscire dalla terra d'Egitto, e seguirono altri dèi tra quelli dei
    popoli circostanti: si prostrarono davanti a loro e provocarono il Signore,
    abbandonarono il Signore e servirono Baal e le Astarti. Allora si accese
    l'ira del Signore contro Israele e li mise in mano a predatori che li
    depredarono; li vendette ai nemici che stavano loro intorno, ed essi non
    potevano più tener testa ai nemici. In tutte le loro spedizioni la mano del
    Signore era per il male, contro di loro, come il Signore aveva detto, come
    il Signore aveva loro giurato: furono ridotti all'estremo.<br />
    Allora il Signore fece sorgere dei giudici, che li salvavano dalle mani di
    quelli che li depredavano. Ma neppure ai loro giudici davano ascolto, anzi
    si prostituivano ad altri dèi e si prostravano davanti a loro. Abbandonarono
    ben presto la via seguita dai loro padri, i quali avevano obbedito ai
    comandi del Signore: essi non fecero così.<br />
    Quando il Signore suscitava loro dei giudici, il Signore era con il giudice
    e li salvava dalla mano dei loro nemici durante tutta la vita del giudice,
    perché il Signore si muoveva a compassione per i loro gemiti davanti a
    quelli che li opprimevano e li maltrattavano. Ma quando il giudice moriva,
    tornavano a corrompersi più dei loro padri, seguendo altri dèi per servirli
    e prostrarsi davanti a loro: non desistevano dalle loro pratiche e dalla
    loro condotta ostinata.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_60" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_61" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 105 (106)</span>
  </p>
</div>
<div class="ital hijo hijo_62" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_63" ontouchend="cambialengua(this)">
  [I nostri padri] non sterminarono i popoli<br />
  come aveva ordinato il Signore,<br />
  ma si mescolarono con le genti<br />
  e impararono ad agire come loro.
</div>
<div class="ital hijo hijo_64" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_65" ontouchend="cambialengua(this)">
  Servirono i loro idoli<br />
  e questi furono per loro un tranello.<br />
  Immolarono i loro figli<br />
  e le loro figlie ai falsi dèi.
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_67" ontouchend="cambialengua(this)">
  Si contaminarono con le loro opere,<br />
  si prostituirono con le loro azioni.<br />
  L'ira del Signore si accese contro il suo popolo<br />
  ed egli ebbe in orrore la sua eredità.
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_69" ontouchend="cambialengua(this)">
  Molte volte li aveva liberati,<br />
  eppure si ostinarono nei loro progetti<br />
  ma egli vide la loro angustia,<br />
  quando udì il loro grido.
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div
  class="ital red hijo hijo_71"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_72" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ezechiele sarà per voi un segno: voi farete proprio come ha fatto lui.
  </p>
  <p class="Areadingfrom">
    Dal libro del profeta Ezechiele<span class="alindcha">24,15-24</span>
  </p>
  <p>
    Mi fu rivolta questa parola del Signore: «Figlio dell'uomo, ecco, io ti
    tolgo all'improvviso colei che è la delizia dei tuoi occhi: ma tu non fare
    il lamento, non piangere, non versare una lacrima. Sospira in silenzio e non
    fare il lutto dei morti: avvolgiti il capo con il turbante, mettiti i
    sandali ai piedi, non ti velare fino alla bocca, non mangiare il pane del
    lutto».<br />
    La mattina avevo parlato al popolo e la sera mia moglie morì. La mattina
    dopo feci come mi era stato comandato e la gente mi domandava: «Non vuoi
    spiegarci che cosa significa quello che tu fai?».<br />
    Io risposi: «La parola del Signore mi è stata rivolta in questi termini:
    Annuncia agli Israeliti: Così dice il Signore Dio: Ecco, io faccio profanare
    il mio santuario, orgoglio della vostra forza, delizia dei vostri occhi e
    anelito delle vostre anime. I figli e le figlie che avete lasciato cadranno
    di spada. Voi farete come ho fatto io: non vi velerete fino alla bocca, non
    mangerete il pane del lutto. Avrete i vostri turbanti in capo e i sandali ai
    piedi: non farete il lamento e non piangerete, ma vi consumerete per le
    vostre iniquità e gemerete l'uno con l'altro. Ezechiele sarà per voi un
    segno: quando ciò avverrà, voi farete proprio come ha fatto lui e saprete
    che io sono il Signore»
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_73" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_74" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Da Dt 32</span>
  </p>
</div>
<div class="ital hijo hijo_75" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_76" ontouchend="cambialengua(this)">
  La Roccia, che ti ha generato, tu hai trascurato;<br />
  hai dimenticato il Dio che ti ha procreato!<br />
  Ma il Signore ha visto e ha disdegnato<br />
  con ira i suoi figli e le sue figlie.
</div>
<div class="ital hijo hijo_77" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_78" ontouchend="cambialengua(this)">
  Ha detto: «Io nasconderò loro il mio volto;<br />
  vedrò quale sarà la loro fine.<br />
  Sono una generazione perfida,<br />
  sono figli infedeli.
</div>
<div class="ital hijo hijo_79" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_80" ontouchend="cambialengua(this)">
  Mi resero geloso con ciò che non è Dio,<br />
  mi irritarono con i loro idoli vani;<br />
  io li renderò gelosi con uno che non è popolo,<br />
  li irriterò con una nazione stolta».
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_82" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Mt 5,3</span>
  </p>
  <p class="PsalmAlleluiaVerse">
    Alleluia, alleluia.<br />Beati i poveri in spirito,<br />
    perché di essi è il regno dei cieli.<br />Alleluia.
  </p>
</div>
<div class="ital hijo hijo_83" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Se vuoi essere perfetto, vendi quello che possiedi e avrai un tesoro nel
    cielo.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">19, 16-22</span>
  </p>
</div>
<div class="ital hijo hijo_84" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_85" ontouchend="cambialengua(this)">
  <p class="TheWordoftheLord4">
    In quel tempo, un tale si avvicinò e gli disse: «Maestro, che cosa devo fare
    di buono per avere la vita eterna?». Gli rispose: «Perché mi interroghi su
    ciò che è buono? Buono è uno solo. Se vuoi entrare nella vita, osserva i
    comandamenti». Gli chiese: «Quali?».<br />
    Gesù rispose: «Non ucciderai, non commetterai adulterio, non ruberai, non
    testimonierai il falso, onora il padre e la madre e amerai il prossimo tuo
    come te stesso». Il giovane gli disse: «Tutte queste cose le ho osservate;
    che altro mi manca?».<br />
    Gli disse Gesù: «Se vuoi essere perfetto, va', vendi quello che possiedi,
    dallo ai poveri e avrai un tesoro nel cielo; e vieni! Seguimi!».<br />
    Udita questa parola, il giovane se ne andò, triste; possedeva infatti molte
    ricchezze.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_87" ontouchend="cambialengua(this)">
  <h2>MARTEDI della XX settimana del Tempo Ordinario</h2>
</div>
<div
  class="ital red hijo hijo_88"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_89" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Il Signore fece sorgere dei giudici, ma neppure a loro davano ascolto.
  </p>
  <p class="Areadingfrom">
    Dal libro dei Giudici<span class="alindcha">6,11-24</span>
  </p>
  <p>
    In quei giorni, l'angelo del Signore venne a sedere sotto il terebinto di
    Ofra, che apparteneva a Ioas, Abiezerita. Gedeone, figlio di Ioas, batteva
    il grano nel frantoio per sottrarlo ai Madianiti. L'angelo del Signore gli
    apparve e gli disse: «Il Signore è con te, uomo forte e valoroso!». Gedeone
    gli rispose: «Perdona, mio signore: se il Signore è con noi, perché ci è
    capitato tutto questo? Dove sono tutti i suoi prodigi che i nostri padri ci
    hanno narrato, dicendo: "Il Signore non ci ha fatto forse salire
    dall'Egitto?". Ma ora il Signore ci ha abbandonato e ci ha consegnato nelle
    mani di Madian».<br />
    Allora il Signore si volse a lui e gli disse: «Va' con questa tua forza e
    salva Israele dalla mano di Madian; non ti mando forse io?». Gli rispose:
    «Perdona, mio signore: come salverò Israele? Ecco, la mia famiglia è la più
    povera di Manasse e io sono il più piccolo nella casa di mio padre». Il
    Signore gli disse: «Io sarò con te e tu sconfiggerai i Madianiti come se
    fossero un uomo solo».<br />
    Gli disse allora: «Se ho trovato grazia ai tuoi occhi, dammi un segno che
    proprio tu mi parli. Intanto, non te ne andare di qui prima che io torni da
    te e porti la mia offerta da presentarti». Rispose: «Resterò fino al tuo
    ritorno».<br />
    Allora Gedeone entrò in casa, preparò un capretto e con un'efa di farina
    fece focacce azzime; mise la carne in un canestro, il brodo in una pentola,
    gli portò tutto sotto il terebinto e glielo offrì. L'angelo di Dio gli
    disse: «Prendi la carne e le focacce azzime, posale su questa pietra e
    versavi il brodo». Egli fece così. Allora l'angelo del Signore stese
    l'estremità del bastone che aveva in mano e toccò la carne e le focacce
    azzime; dalla roccia salì un fuoco che consumò la carne e le focacce azzime,
    e l'angelo del Signore scomparve dai suoi occhi.<br />
    Gedeone vide che era l'angelo del Signore e disse: «Signore Dio, ho dunque
    visto l'angelo del Signore faccia a faccia!». Il Signore gli disse: «La pace
    sia con te, non temere, non morirai!». Allora Gedeone costruì in quel luogo
    un altare al Signore e lo chiamò «Il Signore è pace».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_90" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_91" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 84 (85)</span>
  </p>
</div>
<div class="ital hijo hijo_92" ontouchend="cambialengua(this)">
  <span class="red">R/. </span>Il Signore annuncia la pace per il suo popolo.
</div>
<div class="ital hijo hijo_93" ontouchend="cambialengua(this)">
  Ascolterò che cosa dice Dio, il Signore:<br />
  egli annuncia la pace<br />
  per il suo popolo, per i suoi fedeli,<br />
  per chi ritorna a lui con fiducia.
</div>
<div class="ital hijo hijo_94" ontouchend="cambialengua(this)">
  <span class="red">R/. </span>Il Signore annuncia la pace per il suo popolo.
</div>
<div class="ital hijo hijo_95" ontouchend="cambialengua(this)">
  Amore e verità s'incontreranno,<br />
  giustizia e pace si baceranno.<br />
  Verità germoglierà dalla terra<br />
  e giustizia si affaccerà dal cielo.
</div>
<div class="ital hijo hijo_96" ontouchend="cambialengua(this)">
  <span class="red">R/. </span>Il Signore annuncia la pace per il suo popolo.
</div>
<div class="ital hijo hijo_97" ontouchend="cambialengua(this)">
  Certo, il Signore donerà il suo bene<br />
  e la nostra terra darà il suo frutto;<br />
  giustizia camminerà davanti a lui:<br />
  i suoi passi tracceranno il cammino.
</div>
<div class="ital hijo hijo_98" ontouchend="cambialengua(this)">
  <span class="red">R/. </span>Il Signore annuncia la pace per il suo popolo.
</div>
<div
  class="ital red hijo hijo_99"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_100" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Mentre tu sei un uomo e non un dio, hai reso il tuo cuore come quello di
    Dio.
  </p>
  <p class="Areadingfrom">
    Dal libro del profeta Ezechiele<span class="alindcha">28,1-10</span>
  </p>
  <p>
    Mi fu rivolta questa parola del Signore:<br />
    «Figlio dell'uomo, parla al principe di Tiro: Così dice il Signore Dio:<br />
    Poiché il tuo cuore si è insuperbito e hai detto:<br />
    “Io sono un dio,<br />
    siedo su un trono divino in mezzo ai mari”,<br />
    mentre tu sei un uomo e non un dio,<br />
    hai reso il tuo cuore come quello di Dio,<br />
    ecco, tu sei più saggio di Daniele,<br />
    nessun segreto ti è nascosto.<br />
    Con la tua saggezza e la tua intelligenza<br />
    hai creato la tua potenza<br />
    ammassato oro e argento nei tuoi scrigni;<br />
    con la tua grande sapienza e i tuoi traffici<br />
    hai accresciuto le tue ricchezze<br />
    e per le tue ricchezze si è inorgoglito il tuo cuore.<br />
    Perciò così dice il Signore Dio:<br />
    Poiché hai reso il tuo cuore come quello di Dio,<br />
    ecco, io manderò contro di te<br />
    i più feroci popoli stranieri;<br />
    snuderanno le spade contro la tua bella saggezza,<br />
    profaneranno il tuo splendore.<br />
    Ti precipiteranno nella fossa<br />
    e morirai della morte degli uccisi in mare.<br />
    Ripeterai ancora: “Io sono un dio”,<br />
    di fronte ai tuoi uccisori?<br />
    Ma sei un uomo e non un dio,<br />
    in balìa di chi ti uccide.<br />
    Per mano di stranieri morirai<br />
    della morte dei non circoncisi,<br />
    perché io ho parlato».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_101" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_102" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Da Dt 32</span>
  </p>
</div>
<div class="ital hijo hijo_103" ontouchend="cambialengua(this)">
  <span class="red">R/. </span>Il Signore farà giustizia al suo popolo..
</div>
<div class="ital hijo hijo_104" ontouchend="cambialengua(this)">
  «Io ho detto: Li voglio disperdere,<br />
  cancellarne tra gli uomini il ricordo,<br />
  se non temessi l'arroganza del nemico.<br />
  Non si ingannino i loro avversari.
</div>
<div class="ital hijo hijo_105" ontouchend="cambialengua(this)">
  <span class="red">R/. </span>Il Signore farà giustizia al suo popolo..
</div>
<div class="ital hijo hijo_106" ontouchend="cambialengua(this)">
  Non dicano: La nostra mano ha vinto,<br />
  non è il Signore che ha operato tutto questo!<br />
  Sono un popolo insensato<br />
  e in essi non c'è intelligenza.
</div>
<div class="ital hijo hijo_107" ontouchend="cambialengua(this)">
  <span class="red">R/. </span>Il Signore farà giustizia al suo popolo..
</div>
<div class="ital hijo hijo_108" ontouchend="cambialengua(this)">
  Come può un uomo solo inseguirne mille<br />
  o due soli metterne in fuga diecimila?<br />
  Non è forse perché la loro Roccia li ha venduti,<br />
  il Signore li ha consegnati?
</div>
<div class="ital hijo hijo_109" ontouchend="cambialengua(this)">
  <span class="red">R/. </span>Il Signore farà giustizia al suo popolo..
</div>
<div class="ital hijo hijo_110" ontouchend="cambialengua(this)">
  Sì, vicino è il giorno della loro rovina<br />
  e il loro destino si affretta a venire».<br />
  Perché il Signore farà giustizia al suo popolo<br />
  e dei suoi servi avrà compassione.
</div>
<div class="ital hijo hijo_111" ontouchend="cambialengua(this)">
  <span class="red">R/. </span>Il Signore farà giustizia al suo popolo..
</div>
<div class="ital hijo hijo_112" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">2Cor 8,9</span>
  </p>
  <p class="PsalmAlleluiaVerse">
    Alleluia, alleluia.<br />Gesù Cristo, da ricco che era, si è fatto povero
    per voi,<br />
    perché voi diventaste ricchi per mezzo della sua povertà.<br />Alleluia.
  </p>
</div>
<div class="ital hijo hijo_113" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    È più facile che un cammello passi per la cruna di un ago, che un ricco
    entri nel regno di Dio.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">19, 23-30</span>
  </p>
</div>
<div class="ital hijo hijo_114" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_115" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: «In verità io vi dico:
    difficilmente un ricco entrerà nel regno dei cieli. Ve lo ripeto: è più
    facile che un cammello passi per la cruna di un ago, che un ricco entri nel
    regno di Dio».<br />
    A queste parole i discepoli rimasero molto stupiti e dicevano: «Allora, chi
    può essere salvato?». Gesù li guardò e disse: «Questo è impossibile agli
    uomini, ma a Dio tutto è possibile».<br />
    Allora Pietro gli rispose: «Ecco, noi abbiamo lasciato tutto e ti abbiamo
    seguito; che cosa dunque ne avremo?». E Gesù disse loro: «In verità io vi
    dico: voi che mi avete seguito, quando il Figlio dell'uomo sarà seduto sul
    trono della sua gloria, alla rigenerazione del mondo, siederete anche voi su
    dodici troni a giudicare le dodici tribù d'Israele. Chiunque avrà lasciato
    case, o fratelli, o sorelle, o padre, o madre, o figli, o campi per il mio
    nome, riceverà cento volte tanto e avrà in eredità la vita eterna. Molti dei
    primi saranno ultimi e molti degli ultimi saranno primi».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_116" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_117" ontouchend="cambialengua(this)">
  <h2>MERCOLEDI della XX settimana del Tempo Ordinario</h2>
</div>
<div
  class="ital red hijo hijo_118"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_119" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Avete detto: Un re regni sopra di noi. Invece il Signore, vostro Dio, è
    vostro re.
  </p>
  <p class="Areadingfrom">
    Dal libro dei Giudici<span class="alindcha">9,6-15</span>
  </p>
  <p>
    In quei giorni, tutti i signori di Sichem e tutta Bet Millo si radunarono e
    andarono a proclamare re Abimèlec, presso la Quercia della Stele, che si
    trova a Sichem.<br />
    Ma Iotam, informato della cosa, andò a porsi sulla sommità del monte Garizìm
    e, alzando la voce, gridò: «Ascoltatemi, signori di Sichem, e Dio ascolterà
    voi!<br />
    Si misero in cammino gli alberi<br />
    per ungere un re su di essi.<br />
    Dissero all'ulivo:<br />
    "Regna su di noi".<br />
    Rispose loro l'ulivo:<br />
    "Rinuncerò al mio olio,<br />
    grazie al quale<br />
    si onorano dèi e uomini,<br />
    e andrò a librarmi sugli alberi?".<br />
    Dissero gli alberi al fico:<br />
    "Vieni tu, regna su di noi".<br />
    Rispose loro il fico:<br />
    "Rinuncerò alla mia dolcezza<br />
    e al mio frutto squisito,<br />
    e andrò a librarmi sugli alberi?".<br />
    Dissero gli alberi alla vite:<br />
    "Vieni tu, regna su di noi".<br />
    Rispose loro la vite:<br />
    "Rinuncerò al mio mosto,<br />
    che allieta dèi e uomini,<br />
    e andrò a librarmi sugli alberi?".<br />
    Dissero tutti gli alberi al rovo:<br />
    "Vieni tu, regna su di noi".<br />
    Rispose il rovo agli alberi:<br />
    "Se davvero mi ungete re su di voi,<br />
    venite, rifugiatevi alla mia ombra;<br />
    se no, esca un fuoco dal rovo<br />
    e divori i cedri del Libano"».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_120" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_121" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 20 (21)</span>
  </p>
</div>
<div class="ital hijo hijo_122" ontouchend="cambialengua(this)">
  <span class="red">R/. </span>Signore, il re gioisce della tua potenza!
</div>
<div class="ital hijo hijo_123" ontouchend="cambialengua(this)">
  Signore, il re gioisce della tua potenza!<br />
  Quanto esulta per la tua vittoria!<br />
  Hai esaudito il desiderio del suo cuore,<br />
  non hai respinto la richiesta delle sue labbra.
</div>
<div class="ital hijo hijo_124" ontouchend="cambialengua(this)">
  <span class="red">R/. </span>Signore, il re gioisce della tua potenza!
</div>
<div class="ital hijo hijo_125" ontouchend="cambialengua(this)">
  Gli vieni incontro con larghe benedizioni,<br />
  gli poni sul capo una corona di oro puro.<br />
  Vita ti ha chiesto, a lui l'hai concessa,<br />
  lunghi giorni in eterno, per sempre.
</div>
<div class="ital hijo hijo_126" ontouchend="cambialengua(this)">
  <span class="red">R/. </span>Signore, il re gioisce della tua potenza!
</div>
<div class="ital hijo hijo_127" ontouchend="cambialengua(this)">
  Grande è la sua gloria per la tua vittoria,<br />
  lo ricopri di maestà e di onore,<br />
  poiché gli accordi benedizioni per sempre,<br />
  lo inondi di gioia dinanzi al tuo volto.
</div>
<div class="ital hijo hijo_128" ontouchend="cambialengua(this)">
  <span class="red">R/. </span>Signore, il re gioisce della tua potenza!
</div>
<div
  class="ital red hijo hijo_129"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_130" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Strapperò loro di bocca le mie pecore e non saranno più il loro pasto.
  </p>
  <p class="Areadingfrom">
    Dal libro del profeta Ezechiele<span class="alindcha">34,1-11</span>
  </p>
  <p>
    Mi fu rivolta questa parola del Signore: «Figlio dell'uomo, profetizza
    contro i pastori d'Israele, profetizza e riferisci ai pastori: Così dice il
    Signore Dio: Guai ai pastori d'Israele, che pascono se stessi! I pastori non
    dovrebbero forse pascere il gregge? Vi nutrite di latte, vi rivestite di
    lana, ammazzate le pecore più grasse, ma non pascolate il gregge. Non avete
    reso forti le pecore deboli, non avete curato le inferme, non avete fasciato
    quelle ferite, non avete riportato le disperse. Non siete andati in cerca
    delle smarrite, ma le avete guidate con crudeltà e violenza. Per colpa del
    pastore si sono disperse e sono preda di tutte le bestie selvatiche: sono
    sbandate. Vanno errando le mie pecore su tutti i monti e su ogni colle
    elevato, le mie pecore si disperdono su tutto il territorio del paese e
    nessuno va in cerca di loro e se ne cura.<br />
    Perciò, pastori, ascoltate la parola del Signore: Com'è vero che io vivo –
    oracolo del Signore Dio –, poiché il mio gregge è diventato una preda e le
    mie pecore il pasto d'ogni bestia selvatica per colpa del pastore e poiché i
    miei pastori non sono andati in cerca del mio gregge – hanno pasciuto se
    stessi senza aver cura del mio gregge –, udite quindi, pastori, la parola
    del Signore: Così dice il Signore Dio: Eccomi contro i pastori: a loro
    chiederò conto del mio gregge e non li lascerò più pascolare il mio gregge,
    così non pasceranno più se stessi, ma strapperò loro di bocca le mie pecore
    e non saranno più il loro pasto.<br />
    Perché così dice il Signore Dio: Ecco, io stesso cercherò le mie pecore e le
    passerò in rassegna».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_131" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_132" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 22 (23)</span>
  </p>
</div>
<div class="ital hijo hijo_133" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_134" ontouchend="cambialengua(this)">
  Il Signore è il mio pastore:<br />
  non manco di nulla.<br />
  Su pascoli erbosi mi fa riposare,<br />
  ad acque tranquille mi conduce.<br />
  Rinfranca l'anima mia.
</div>
<div class="ital hijo hijo_135" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_136" ontouchend="cambialengua(this)">
  Mi guida per il giusto cammino<br />
  a motivo del suo nome.<br />
  Anche se vado per una valle oscura,<br />
  non temo alcun male, perché tu sei con me.<br />
  Il tuo bastone e il tuo vincastro<br />
  mi danno sicurezza.
</div>
<div class="ital hijo hijo_137" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_138" ontouchend="cambialengua(this)">
  Davanti a me tu prepari una mensa<br />
  sotto gli occhi dei miei nemici.<br />
  Ungi di olio il mio capo;<br />
  il mio calice trabocca.
</div>
<div class="ital hijo hijo_139" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_140" ontouchend="cambialengua(this)">
  Sì, bontà e fedeltà mi saranno compagne<br />
  tutti i giorni della mia vita,<br />
  abiterò ancora nella casa del Signore<br />
  per lunghi giorni.
</div>
<div class="ital hijo hijo_141" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_142" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Eb 4,12</span>
  </p>
  <p class="PsalmAlleluiaVerse">
    Alleluia, alleluia.<br />La parola di Dio è viva, efficace;<br />
    discerne i sentimenti e i pensieri del cuore.<br />Alleluia.
  </p>
</div>
<div class="ital hijo hijo_143" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Sei invidioso perché io sono buono?</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">20, 1-16</span>
  </p>
</div>
<div class="ital hijo hijo_144" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_145" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli questa parabola:<br />
    «Il regno dei cieli è simile a un padrone di casa che uscì all'alba per
    prendere a giornata lavoratori per la sua vigna. Si accordò con loro per un
    denaro al giorno e li mandò nella sua vigna. Uscito poi verso le nove del
    mattino, ne vide altri che stavano in piazza, disoccupati, e disse loro:
    “Andate anche voi nella vigna; quello che è giusto ve lo darò”. Ed essi
    andarono. Uscì di nuovo verso mezzogiorno, e verso le tre, e fece
    altrettanto. Uscito ancora verso le cinque, ne vide altri che se ne stavano
    lì e disse loro: “Perché ve ne state qui tutto il giorno senza far niente?”.
    Gli risposero: “Perché nessuno ci ha presi a giornata”. Ed egli disse loro:
    “Andate anche voi nella vigna”.<br />
    Quando fu sera, il padrone della vigna disse al suo fattore: “Chiama i
    lavoratori e da' loro la paga, incominciando dagli ultimi fino ai primi”.
    Venuti quelli delle cinque del pomeriggio, ricevettero ciascuno un denaro.
    Quando arrivarono i primi, pensarono che avrebbero ricevuto di più. Ma
    anch'essi ricevettero ciascuno un denaro. Nel ritirarlo, però, mormoravano
    contro il padrone dicendo: “Questi ultimi hanno lavorato un'ora soltanto e
    li hai trattati come noi, che abbiamo sopportato il peso della giornata e il
    caldo”.<br />
    Ma il padrone, rispondendo a uno di loro, disse: “Amico, io non ti faccio
    torto. Non hai forse concordato con me per un denaro? Prendi il tuo e
    vattene. Ma io voglio dare anche a quest'ultimo quanto a te: non posso fare
    delle mie cose quello che voglio? Oppure tu sei invidioso perché io sono
    buono?”.<br />
    Così gli ultimi saranno primi e i primi, ultimi».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_146" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_147" ontouchend="cambialengua(this)">
  <h2>GIOVEDI della XX settimana del Tempo Ordinario</h2>
</div>
<div
  class="ital red hijo hijo_148"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_149" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Chiunque uscirà per primo dalle porte di casa mia io lo offrirò in
    olocausto.
  </p>
  <p class="Areadingfrom">
    Dal libro dei Giudici<span class="alindcha">11,29-39</span>
  </p>
  <p>
    In quei giorni, lo spirito del Signore venne su Iefte ed egli attraversò
    Gàlaad e Manasse, passò a Mispa di Gàlaad e da Mispa di Gàlaad raggiunse gli
    Ammoniti.<br />
    Iefte fece voto al Signore e disse: «Se tu consegni nelle mie mani gli
    Ammoniti, chiunque uscirà per primo dalle porte di casa mia per venirmi
    incontro, quando tornerò vittorioso dagli Ammoniti, sarà per il Signore e io
    lo offrirò in olocausto».<br />
    Quindi Iefte raggiunse gli Ammoniti per combatterli e il Signore li consegnò
    nelle sue mani. Egli li sconfisse da Aroèr fin verso Minnit, prendendo loro
    venti città, e fino ad Abel-Cheramìm. Così gli Ammoniti furono umiliati
    davanti agli Israeliti.<br />
    Poi Iefte tornò a Mispa, a casa sua; ed ecco uscirgli incontro la figlia,
    con tamburelli e danze. Era l'unica figlia: non aveva altri figli né altre
    figlie. Appena la vide, si stracciò le vesti e disse: «Figlia mia, tu mi hai
    rovinato! Anche tu sei con quelli che mi hanno reso infelice! Io ho dato la
    mia parola al Signore e non posso ritirarmi».<br />
    Ella gli disse: «Padre mio, se hai dato la tua parola al Signore, fa' di me
    secondo quanto è uscito dalla tua bocca, perché il Signore ti ha concesso
    vendetta sugli Ammoniti, tuoi nemici». Poi disse al padre: «Mi sia concesso
    questo: lasciami libera per due mesi, perché io vada errando per i monti a
    piangere la mia verginità con le mie compagne».<br />
    Egli le rispose: «Va'!», e la lasciò andare per due mesi. Ella se ne andò
    con le compagne e pianse sui monti la sua verginità. Alla fine dei due mesi
    tornò dal padre ed egli compì su di lei il voto che aveva fatto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_150" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_151" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 39 (40)</span>
  </p>
</div>
<div class="ital hijo hijo_152" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_153" ontouchend="cambialengua(this)">
  Beato l'uomo che ha posto la sua fiducia nel Signore<br />
  e non si volge verso chi segue gli idoli<br />
  né verso chi segue la menzogna.
</div>
<div class="ital hijo hijo_154" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_155" ontouchend="cambialengua(this)">
  Sacrificio e offerta non gradisci,<br />
  gli orecchi mi hai aperto,<br />
  non hai chiesto olocausto né sacrificio per il peccato.<br />
  Allora ho detto: «Ecco, io vengo.
</div>
<div class="ital hijo hijo_156" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_157" ontouchend="cambialengua(this)">
  Nel rotolo del libro su di me è scritto<br />
  di fare la tua volontà:<br />
  mio Dio, questo io desidero;<br />
  la tua legge è nel mio intimo».
</div>
<div class="ital hijo hijo_158" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_159" ontouchend="cambialengua(this)">
  Ho annunciato la tua giustizia<br />
  nella grande assemblea;<br />
  vedi: non tengo chiuse le labbra,<br />
  Signore, tu lo sai.
</div>
<div class="ital hijo hijo_160" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div
  class="ital red hijo hijo_161"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_162" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Vi darò un cuore nuovo. Porrò il mio spirito dentro di voi.
  </p>
  <p class="Areadingfrom">
    Dal libro del profeta Ezechiele<span class="alindcha">36,23-28</span>
  </p>
  <p>
    Così dice il Signore Dio: «Santificherò il mio nome grande, profanato fra le
    nazioni, profanato da voi in mezzo a loro. Allora le nazioni sapranno che io
    sono il Signore – oracolo del Signore Dio –, quando mostrerò la mia santità
    in voi davanti ai loro occhi.<br />
    Vi prenderò dalle nazioni, vi radunerò da ogni terra e vi condurrò sul
    vostro suolo. Vi aspergerò con acqua pura e sarete purificati; io vi
    purificherò da tutte le vostre impurità e da tutti i vostri idoli; vi darò
    un cuore nuovo, metterò dentro di voi uno spirito nuovo, toglierò da voi il
    cuore di pietra e vi darò un cuore di carne.<br />
    Porrò il mio spirito dentro di voi e vi farò vivere secondo le mie leggi e
    vi farò osservare e mettere in pratica le mie norme. Abiterete nella terra
    che io diedi ai vostri padri; voi sarete il mio popolo e io sarò il vostro
    Dio».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_163" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_164" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 50 (51)</span>
  </p>
</div>
<div class="ital hijo hijo_165" ontouchend="cambialengua(this)">
  <span class="red">R/. </span>Vi aspergerò con acqua pura e sarete purificati.
</div>
<div class="ital hijo hijo_166" ontouchend="cambialengua(this)">
  Crea in me, o Dio, un cuore puro,<br />
  rinnova in me uno spirito saldo.<br />
  Non scacciarmi dalla tua presenza<br />
  e non privarmi del tuo santo spirito.
</div>
<div class="ital hijo hijo_167" ontouchend="cambialengua(this)">
  <span class="red">R/. </span>Vi aspergerò con acqua pura e sarete purificati.
</div>
<div class="ital hijo hijo_168" ontouchend="cambialengua(this)">
  Rendimi la gioia della tua salvezza,<br />
  sostienimi con uno spirito generoso.<br />
  Insegnerò ai ribelli le tue vie<br />
  e i peccatori a te ritorneranno.
</div>
<div class="ital hijo hijo_169" ontouchend="cambialengua(this)">
  <span class="red">R/. </span>Vi aspergerò con acqua pura e sarete purificati.
</div>
<div class="ital hijo hijo_170" ontouchend="cambialengua(this)">
  Tu non gradisci il sacrificio;<br />
  se offro olocausti, tu non li accetti.<br />
  Uno spirito contrito è sacrificio a Dio;<br />
  un cuore contrito e affranto tu, o Dio, non disprezzi.
</div>
<div class="ital hijo hijo_171" ontouchend="cambialengua(this)">
  <span class="red">R/. </span>Vi aspergerò con acqua pura e sarete purificati.
</div>
<div class="ital hijo hijo_172" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Sal 94,8ab</span>
  </p>
  <p class="PsalmAlleluiaVerse">
    Alleluia, alleluia.<br />Oggi non indurite il vostro cuore,<br />
    ma ascoltate la voce del Signore.<br />Alleluia.
  </p>
</div>
<div class="ital hijo hijo_173" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Tutti quelli che troverete, chiamateli alle nozze.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">22, 1-14</span>
  </p>
</div>
<div class="ital hijo hijo_174" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_175" ontouchend="cambialengua(this)">
  <p class="TheWordoftheLord4">
    In quel tempo, Gesù, riprese a parlare loro con parabole [ai capi dei
    sacerdoti e ai farisei] e disse:<br />
    «Il regno dei cieli è simile a un re, che fece una festa di nozze per suo
    figlio. Egli mandò i suoi servi a chiamare gli invitati alle nozze, ma
    questi non volevano venire.<br />
    Mandò di nuovo altri servi con quest'ordine: “Dite agli invitati: Ecco, ho
    preparato il mio pranzo; i miei buoi e gli animali ingrassati sono già
    uccisi e tutto è pronto; venite alle nozze!”. Ma quelli non se ne curarono e
    andarono chi al proprio campo, chi ai propri affari; altri poi presero i
    suoi servi, li insultarono e li uccisero. Allora il re si indignò: mandò le
    sue truppe, fece uccidere quegli assassini e diede alle fiamme la loro
    città.<br />
    Poi disse ai suoi servi: “La festa di nozze è pronta, ma gli invitati non
    erano degni; andate ora ai crocicchi delle strade e tutti quelli che
    troverete, chiamateli alle nozze”. Usciti per le strade, quei servi
    radunarono tutti quelli che trovarono, cattivi e buoni, e la sala delle
    nozze si riempì di commensali.<br />
    Il re entrò per vedere i commensali e lì scorse un uomo che non indossava
    l'abito nuziale. Gli disse: “Amico, come mai sei entrato qui senza l'abito
    nuziale?”. Quello ammutolì. Allora il re ordinò ai servi: “Legatelo mani e
    piedi e gettatelo fuori nelle tenebre; là sarà pianto e stridore di
    denti”.<br />
    Perché molti sono chiamati, ma pochi eletti».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_176" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_177" ontouchend="cambialengua(this)">
  <h2>VENERDI della XX settimana del Tempo Ordinario</h2>
</div>
<div
  class="ital red hijo hijo_178"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_179" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Venne Noemi, con Rut la moabita, e arrivò a Betlemme.</p>
  <p class="Areadingfrom">
    Dal libro di Rut<span class="alindcha">1,1.3-8.14-16.22</span>
  </p>
  <p>
    Al tempo dei giudici, ci fu nel paese una carestia e un uomo, [chiamato
    Elimèlec,] con la moglie Noemi e i suoi due figli emigrò da Betlemme di
    Giuda nei campi di Moab.<br />
    Poi Elimèlec, marito di Noemi, morì ed essa rimase con i suoi due figli.
    Questi sposarono donne moabite: una si chiamava Orpa e l'altra Rut.
    Abitarono in quel luogo per dieci anni. Poi morirono anche Maclon e Chilion,
    [figli di Noemi,] e la donna rimase senza i suoi due figli e senza il
    marito.<br />
    Allora intraprese il cammino di ritorno dai campi di Moab con le sue nuore,
    perché nei campi di Moab aveva sentito dire che il Signore aveva visitato il
    suo popolo, dandogli pane.<br />
    Orpa si accomiatò con un bacio da sua suocera, Rut invece non si staccò da
    lei. Noemi le disse: «Ecco, tua cognata è tornata dalla sua gente e dal suo
    dio; torna indietro anche tu, come tua cognata». Ma Rut replicò: «Non
    insistere con me che ti abbandoni e torni indietro senza di te, perché dove
    andrai tu, andrò anch'io, e dove ti fermerai, mi fermerò; il tuo popolo sarà
    il mio popolo e il tuo Dio sarà il mio Dio».<br />
    Così dunque tornò Noemi con Rut, la moabita, sua nuora, venuta dai campi di
    Moab. Esse arrivarono a Betlemme quando si cominciava a mietere l'orzo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_180" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_181" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 145 (146)</span>
  </p>
</div>
<div class="ital hijo hijo_182" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_183" ontouchend="cambialengua(this)">
  Beato chi ha per aiuto il Dio di Giacobbe:<br />
  la sua speranza è nel Signore suo Dio,<br />
  che ha fatto il cielo e la terra,<br />
  il mare e quanto contiene.
</div>
<div class="ital hijo hijo_184" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_185" ontouchend="cambialengua(this)">
  Egli rimane fedele per sempre,<br />
  rende giustizia agli oppressi,<br />
  dà il pane agli affamati.<br />
  Il Signore libera i prigionieri.
</div>
<div class="ital hijo hijo_186" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_187" ontouchend="cambialengua(this)">
  Il Signore ridona la vista ai ciechi,<br />
  il Signore rialza chi è caduto,<br />
  il Signore ama i giusti,<br />
  il Signore protegge i forestieri.
</div>
<div class="ital hijo hijo_188" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_189" ontouchend="cambialengua(this)">
  Egli sostiene l'orfano e la vedova,<br />
  ma sconvolge le vie dei malvagi.<br />
  Il Signore regna per sempre,<br />
  il tuo Dio, o Sion, di generazione in generazione.
</div>
<div class="ital hijo hijo_190" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div
  class="ital red hijo hijo_191"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_192" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ossa inaridite, udite la parola del Signore. Aprirò le vostre tombe e vi
    farò uscire dai vostri sepolcri, o popolo mio.
  </p>
  <p class="Areadingfrom">
    Dal libro del profeta Ezechiele<span class="alindcha">37,1-14</span>
  </p>
  <p>
    In quei giorni, la mano del Signore fu sopra di me e il Signore mi portò
    fuori in spirito e mi depose nella pianura che era piena di ossa; mi fece
    passare accanto a esse da ogni parte. Vidi che erano in grandissima quantità
    nella distesa della valle e tutte inaridite.<br />
    Mi disse: «Figlio dell'uomo, potranno queste ossa rivivere?». Io risposi:
    «Signore Dio, tu lo sai». Egli mi replicò: «Profetizza su queste ossa e
    annuncia loro: "Ossa inaridite, udite la parola del Signore. Così dice il
    Signore Dio a queste ossa: Ecco, io faccio entrare in voi lo spirito e
    rivivrete. Metterò su di voi i nervi e farò crescere su di voi la carne, su
    di voi stenderò la pelle e infonderò in voi lo spirito e rivivrete. Saprete
    che io sono il Signore"». Io profetizzai come mi era stato ordinato; mentre
    profetizzavo, sentii un rumore e vidi un movimento fra le ossa, che si
    accostavano l'uno all'altro, ciascuno al suo corrispondente. Guardai, ed
    ecco apparire sopra di esse i nervi; la carne cresceva e la pelle le
    ricopriva, ma non c'era spirito in loro.<br />
    Egli aggiunse: «Profetizza allo spirito, profetizza, figlio dell'uomo, e
    annuncia allo spirito: "Così dice il Signore Dio: Spirito, vieni dai quattro
    venti e soffia su questi morti, perché rivivano"». Io profetizzai come mi
    aveva comandato e lo spirito entrò in essi e ritornarono in vita e si
    alzarono in piedi; erano un esercito grande, sterminato.<br />
    Mi disse: «Figlio dell'uomo, queste ossa sono tutta la casa d'Israele. Ecco,
    essi vanno dicendo: "Le nostre ossa sono inaridite, la nostra speranza è
    svanita, noi siamo perduti". Perciò profetizza e annuncia loro: "Così dice
    il Signore Dio: Ecco, io apro i vostri sepolcri, vi faccio uscire dalle
    vostre tombe, o popolo mio, e vi riconduco nella terra d'Israele.
    Riconoscerete che io sono il Signore, quando aprirò le vostre tombe e vi
    farò uscire dai vostri sepolcri, o popolo mio. Farò entrare in voi il mio
    spirito e rivivrete; vi farò riposare nella vostra terra. Saprete che io
    sono il Signore. L'ho detto e lo farò"». Oracolo del Signore Dio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_193" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_194" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 106 (107)</span>
  </p>
</div>
<div class="ital hijo hijo_195" ontouchend="cambialengua(this)">
  <span class="red">R/. </span>Rendete grazie al Signore, il suo amore è per
  sempre.
</div>
<div class="ital hijo hijo_196" ontouchend="cambialengua(this)">
  Lo dicano quelli che il Signore ha riscattato,<br />
  che ha riscattato dalla mano dell'oppressore<br />
  e ha radunato da terre diverse,<br />
  dall'oriente e dall'occidente,<br />
  dal settentrione e dal mezzogiorno.
</div>
<div class="ital hijo hijo_197" ontouchend="cambialengua(this)">
  <span class="red">R/. </span>Rendete grazie al Signore, il suo amore è per
  sempre.
</div>
<div class="ital hijo hijo_198" ontouchend="cambialengua(this)">
  Alcuni vagavano nel deserto su strade perdute,<br />
  senza trovare una città in cui abitare.<br />
  Erano affamati e assetati,<br />
  veniva meno la loro vita.
</div>
<div class="ital hijo hijo_199" ontouchend="cambialengua(this)">
  <span class="red">R/. </span>Rendete grazie al Signore, il suo amore è per
  sempre.
</div>
<div class="ital hijo hijo_200" ontouchend="cambialengua(this)">
  Nell'angustia gridarono al Signore<br />
  ed egli li liberò dalle loro angosce.<br />
  Li guidò per una strada sicura,<br />
  perché andassero verso una città in cui abitare.
</div>
<div class="ital hijo hijo_201" ontouchend="cambialengua(this)">
  <span class="red">R/. </span>Rendete grazie al Signore, il suo amore è per
  sempre.
</div>
<div class="ital hijo hijo_202" ontouchend="cambialengua(this)">
  Ringrazino il Signore per il suo amore,<br />
  per le sue meraviglie a favore degli uomini,<br />
  perché ha saziato un animo assetato,<br />
  un animo affamato ha ricolmato di bene.
</div>
<div class="ital hijo hijo_203" ontouchend="cambialengua(this)">
  <span class="red">R/. </span>Rendete grazie al Signore, il suo amore è per
  sempre.
</div>
<div class="ital hijo hijo_204" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Sal 24,4b.5a</span>
  </p>
  <p class="PsalmAlleluiaVerse">
    Alleluia, alleluia.<br />Insegnami, Signore, i tuoi sentieri,<br />
    guidami nella tua fedeltà e istruiscimi.<br />Alleluia.
  </p>
</div>
<div class="ital hijo hijo_205" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Amerai il Signore Dio tuo, e il prossimo come te stesso</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">22, 34-40</span>
  </p>
</div>
<div class="ital hijo hijo_206" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_207" ontouchend="cambialengua(this)">
  <p class="TheWordoftheLord4">
    In quel tempo, i farisei, avendo udito che Gesù aveva chiuso la bocca ai
    sadducei, si riunirono insieme e uno di loro, un dottore della Legge, lo
    interrogò per metterlo alla prova: «Maestro, nella Legge, qual è il grande
    comandamento?».<br />
    Gli rispose: «"Amerai il Signore tuo Dio con tutto il tuo cuore, con tutta
    la tua anima e con tutta la tua mente". Questo è il grande e primo
    comandamento. Il secondo poi è simile a quello: "Amerai il tuo prossimo come
    te stesso". Da questi due comandamenti dipendono tutta la Legge e i
    Profeti».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_208" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_209" ontouchend="cambialengua(this)">
  <h2>Sabato della XX settimana del Tempo Ordinario</h2>
</div>
<div
  class="ital red hijo hijo_210"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_211" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Il Signore non ti ha fatto mancare uno che esercitasse il diritto. Egli fu
    il padre di Iesse, padre di Davide.
  </p>
  <p class="Areadingfrom">
    Dal libro di Rut 2,1-3.<span class="alindcha">8-11;4,13-17</span>
  </p>
  <p>
    Noemi aveva un parente da parte del marito, un uomo altolocato della
    famiglia di Elimèlec, che si chiamava Booz. Rut, la moabita, disse a Noemi:
    «Lasciami andare in campagna a spigolare dietro qualcuno nelle cui grazie
    riuscirò a entrare». Le rispose: «Va' pure, figlia mia». Rut andò e si mise
    a spigolare nella campagna dietro ai mietitori. Per caso si trovò nella
    parte di campagna appartenente a Booz, che era della famiglia di
    Elimèlec.<br />
    Booz disse a Rut: «Ascolta, figlia mia, non andare a spigolare in un altro
    campo. Non allontanarti di qui e sta' insieme alle mie serve. Tieni d'occhio
    il campo dove mietono e cammina dietro a loro. Ho lasciato detto ai servi di
    non molestarti. Quando avrai sete, va' a bere dagli orci ciò che i servi
    hanno attinto».<br />
    Allora Rut si prostrò con la faccia a terra e gli disse: «Io sono una
    straniera: perché sono entrata nelle tue grazie e tu ti interessi di me?».
    Booz le rispose: «Mi è stato riferito quanto hai fatto per tua suocera dopo
    la morte di tuo marito, e come hai abbandonato tuo padre, tua madre e la tua
    patria per venire presso gente che prima non conoscevi».<br />
    Booz prese in moglie Rut. Egli si unì a lei e il Signore le accordò di
    concepire: ella partorì un figlio.<br />
    E le donne dicevano a Noemi: «Benedetto il Signore, il quale oggi non ti ha
    fatto mancare uno che esercitasse il diritto di riscatto. Il suo nome sarà
    ricordato in Israele! Egli sarà il tuo consolatore e il sostegno della tua
    vecchiaia, perché lo ha partorito tua nuora, che ti ama e che vale per te
    più di sette figli».<br />
    Noemi prese il bambino, se lo pose in grembo e gli fece da nutrice. Le
    vicine gli cercavano un nome e dicevano: «È nato un figlio a Noemi!». E lo
    chiamarono Obed. Egli fu il padre di Iesse, padre di Davide.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_212" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_213" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 127</span>
  </p>
</div>
<div class="ital hijo hijo_214" ontouchend="cambialengua(this)">
  <span class="red">R/. </span>Tu benedici, Signore, e fiorisce la vita.
</div>
<div class="ital hijo hijo_215" ontouchend="cambialengua(this)">
  Beato l'uomo che teme il Signore<br />e cammina nelle sue vie.<br />Vivrai del
  lavoro delle tue mani,<br />sarai felice e godrai d'ogni bene.
</div>
<div class="ital hijo hijo_216" ontouchend="cambialengua(this)">
  <span class="red">R/. </span>Tu benedici, Signore, e fiorisce la vita.
</div>
<div class="ital hijo hijo_217" ontouchend="cambialengua(this)">
  La tua sposa come vite feconda<br />nell'intimità della tua casa;<br />i tuoi
  figli come virgulti d'ulivo<br />intorno alla tua mensa.<br />Così sarà
  benedetto l'uomo<br />che teme il Signore.
</div>
<div class="ital hijo hijo_218" ontouchend="cambialengua(this)">
  <span class="red">R/. </span>Tu benedici, Signore, e fiorisce la vita.
</div>
<div class="ital hijo hijo_219" ontouchend="cambialengua(this)">
  Ti benedica il Signore da Sion!<br />Possa tu vedere la prosperità di
  Gerusalemme<br />per tutti i giorni della tua vita.<br />Possa tu vedere i
  figli dei tuoi figli.<br />Pace su Israele!
</div>
<div class="ital hijo hijo_220" ontouchend="cambialengua(this)">
  <span class="red">R/. </span>Tu benedici, Signore, e fiorisce la vita.
</div>
<div
  class="ital red hijo hijo_221"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_222" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">La gloria del Signore entrò nel tempio.</p>
  <p class="Areadingfrom">
    Dal libro del profeta Ezechiele<span class="alindcha">43,1-7</span>
  </p>
  <p>
    [Quell'uomo] mi condusse verso la porta che guarda a oriente ed ecco che la
    gloria del Dio d'Israele giungeva dalla via orientale e il suo rumore era
    come il rumore delle grandi acque e la terra risplendeva della sua
    gloria.<br />
    La visione che io vidi era simile a quella che avevo visto quando andai per
    distruggere la città e simile a quella che avevo visto presso il fiume
    Chebar. Io caddi con la faccia a terra. La gloria del Signore entrò nel
    tempio per la porta che guarda a oriente.<br />
    Lo spirito mi prese e mi condusse nel cortile interno: ecco, la gloria del
    Signore riempiva il tempio. Mentre quell'uomo stava in piedi accanto a me,
    sentii che qualcuno entro il tempio mi parlava e mi diceva: «Figlio
    dell'uomo, questo è il luogo del mio trono e il luogo dove posano i miei
    piedi, dove io abiterò in mezzo ai figli d'Israele, per sempre».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_223" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_224" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 84 [85)</span>
  </p>
</div>
<div class="ital hijo hijo_225" ontouchend="cambialengua(this)">
  <span class="red">R/. </span>La gloria del Signore abiti la nostra terra.
</div>
<div class="ital hijo hijo_226" ontouchend="cambialengua(this)">
  Ascolterò che cosa dice Dio, il Signore:<br />
  egli annuncia la pace.<br />
  Sì, la sua salvezza è vicina a chi lo teme,<br />
  perché la sua gloria abiti la nostra terra.
</div>
<div class="ital hijo hijo_227" ontouchend="cambialengua(this)">
  <span class="red">R/. </span>La gloria del Signore abiti la nostra terra.
</div>
<div class="ital hijo hijo_228" ontouchend="cambialengua(this)">
  Amore e verità s'incontreranno,<br />
  giustizia e pace si baceranno.<br />
  Verità germoglierà dalla terra<br />
  e giustizia si affaccerà dal cielo.
</div>
<div class="ital hijo hijo_229" ontouchend="cambialengua(this)">
  <span class="red">R/. </span>La gloria del Signore abiti la nostra terra.
</div>
<div class="ital hijo hijo_230" ontouchend="cambialengua(this)">
  Certo, il Signore donerà il suo bene<br />
  e la nostra terra darà il suo frutto;<br />
  giustizia camminerà davanti a lui:<br />
  i suoi passi tracceranno il cammino.
</div>
<div class="ital hijo hijo_231" ontouchend="cambialengua(this)">
  <span class="red">R/. </span>La gloria del Signore abiti la nostra terra.
</div>
<div class="ital hijo hijo_232" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Mt 23,9b.10b</span>
  </p>
  <p class="PsalmAlleluiaVerse">
    Alleluia, alleluia.<br />Uno solo è il Padre vostro, quello celeste<br />
    e uno solo è la vostra Guida, il Cristo.<br />Alleluia.
  </p>
</div>
<div class="ital hijo hijo_233" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Dicono e non fanno.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">23, 1-12</span>
  </p>
</div>
<div class="ital hijo hijo_234" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_235" ontouchend="cambialengua(this)">
  <p class="TheWordoftheLord4">
    In quel tempo, Gesù si rivolse alla folla e ai suoi discepoli dicendo:<br />
    «Sulla cattedra di Mosè si sono seduti gli scribi e i farisei. Praticate e
    osservate tutto ciò che vi dicono, ma non agite secondo le loro opere,
    perché essi dicono e non fanno. Legano infatti fardelli pesanti e difficili
    da portare e li pongono sulle spalle della gente, ma essi non vogliono
    muoverli neppure con un dito.<br />
    Tutte le loro opere le fanno per essere ammirati dalla gente: allargano i
    loro filattèri e allungano le frange; si compiacciono dei posti d'onore nei
    banchetti, dei primi seggi nelle sinagoghe, dei saluti nelle piazze, come
    anche di essere chiamati “rabbì” dalla gente.<br />
    Ma voi non fatevi chiamare “rabbì”, perché uno solo è il vostro Maestro e
    voi siete tutti fratelli. E non chiamate “padre” nessuno di voi sulla terra,
    perché uno solo è il Padre vostro, quello celeste. E non fatevi chiamare
    “guide”, perché uno solo è la vostra Guida, il Cristo.<br />
    Chi tra voi è più grande, sarà vostro servo; chi invece si esalterà, sarà
    umiliato e chi si umilierà sarà esaltato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_236" ontouchend="cambialengua(this)">
  <span class="red">R/. </span>Lode a te, o Cristo.
</div>
