<div class="ital hijo hijo_1" ontouchend="cambialengua(this)">
  <p class="Summary">
    Ed egli li avrebbe sterminati, se Mosè, il suo eletto, non si fosse posto
    sulla breccia davanti a lui per impedire alla sua collera di distruggerli.
  </p>
  <p class="Areadingfrom">
    Dal libro dell'Èsodo<span class="alindcha">32, 7-14</span>
  </p>
  <p>
    In quei giorni, il Signore disse a Mosè: «Va', scendi, perché il tuo popolo,
    che hai fatto uscire dalla terra d'Egitto, si è pervertito. Non hanno
    tardato ad allontanarsi dalla via che io avevo loro indicato! Si son fatti
    un vitello di metallo fuso, poi gli si sono prostrati dinanzi, gli hanno
    offerto sacrifici e hanno detto: "Ecco il tuo Dio, Israele, colui che ti ha
    fatto uscire dalla terra d'Egitto"».<br />Il Signore disse inoltre a Mosè:
    «Ho osservato questo popolo: ecco, è un popolo dalla dura cervice. Ora
    lascia che la mia ira si accenda contro di loro e li divori. Di te invece
    farò una grande nazione».<br />Mosè allora supplicò il Signore, suo Dio, e
    disse: «Perché, Signore, si accenderà la tua ira contro il tuo popolo, che
    hai fatto uscire dalla terra d'Egitto con grande forza e con mano potente?
    Perché dovranno dire gli Egiziani: "Con malizia li ha fatti uscire, per
    farli perire tra le montagne e farli sparire dalla terra"? Desisti
    dall'ardore della tua ira e abbandona il proposito di fare male al tuo
    popolo. Ricordati di Abramo, di Isacco, di Israele, tuoi servi, ai quali hai
    giurato per te stesso e hai detto: "Renderò la vostra posterità numerosa
    come le stelle del cielo, e tutta questa terra, di cui ho parlato, la darò
    ai tuoi discendenti e la possederanno per sempre"».<br />Il Signore si pentì
    del male che aveva minacciato di fare al suo popolo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_2" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_3" ontouchend="cambialengua(this)">
  <p class="Summary">Il Signore è la sua eredità.</p>
  <p class="Areadingfrom">
    Dal libro del Deuteronomio<span class="alindcha">10, 8-9</span>
  </p>
  <p>
    Mosè parlò al popolo dicendo:<br />«Il Signore prescelse la tribù di Levi
    per portare l'arca dell'alleanza del Signore, per stare davanti al Signore,
    per servirlo e per benedire nel suo nome, come avviene fino ad oggi.<br />Perciò
    Levi non ha parte né eredità con i suoi fratelli: il Signore è la sua
    eredità, come gli aveva detto il Signore, tuo Dio».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_4" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_5" ontouchend="cambialengua(this)">
  <p class="Summary">Àlzati e ungilo: è lui!</p>
  <p class="Areadingfrom">
    Dal primo libro di Samuele<span class="alindcha">16, 1b.4a.5b-13a</span>
  </p>
  <p>
    In quei giorni, il Signore disse a Samuele: «Riempi d'olio il tuo corno e
    parti. Ti mando da lesse il Betlemmita, perché mi sono scelto tra i suoi
    figli un re». Samuele fece quello che il Signore gli aveva comandato e venne
    a Betlemme. Fece santificare lesse e i suoi figli e li invitò al
    sacrificio.<br />Quando furono entrati, egli vide Eliàb e disse: «Certo,
    davanti al Signore sta il suo consacrato!». Il Signore replicò a Samuele:
    «Non guardare al suo aspetto né alla sua alta statura. Io l'ho scartato,
    perché non conta quel che vede l'uomo: infatti l'uomo vede l'apparenza, ma
    il Signore vede il cuore».<br />lesse chiamò Abinadàb e lo presentò a
    Samuele, ma questi disse: «Nemmeno costui il Signore ha scelto». lesse fece
    passare Sammà e quegli disse: «Nemmeno costui il Signore ha scelto». lesse
    fece passare davanti a Samuele i suoi sette figli e Samuele ripeté a lesse:
    «Il Signore non ha scelto nessuno di questi».<br />Samuele chiese a lesse:
    «Sono qui tutti i giovani?». Rispose lesse: «Rimane ancora il più piccolo,
    che ora sta a pascolare il gregge». Samuele disse a lesse: «Manda a
    prenderlo, perché non ci metteremo a tavola prima che egli sia venuto qui».
    Lo mandò a chiamare e lo fece venire. Era fulvo, con begli occhi e bello di
    aspetto. Disse il Signore: «Àlzati e ungilo: è lui!».<br />Samuele prese il
    corno dell'olio e lo unse in mezzo ai suoi fratelli, e lo spirito del
    Signore irruppe su Davide da quel giorno in poi.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_7" ontouchend="cambialengua(this)">
  <p class="Summary">Chi manderò e chi andrà per noi?</p>
  <p class="Areadingfrom">
    Dal libro del profeta Isaia<span class="alindcha">6, 1-8</span>
  </p>
  <p>
    Nell'anno in cui morì il re Ozia, io vidi il Signore seduto su un trono alto
    ed elevato; i lembi del suo manto riempivano il tempio. Sopra di lui stavano
    dei serafini; ognuno aveva sei ali: con due si copriva la faccia, con due si
    copriva i piedi e con due volava. Proclamavano l'uno all'altro, dicendo:
    «Santo, santo, santo il Signore degli eserciti!<br />Tutta la terra è piena
    della sua gloria».<br />Vibravano gli stipiti delle porte al risuonare di
    quella voce, mentre il tempio si riempiva di fumo. E dissi:<br />«Ohimè! Io
    sono perduto,<br />perché un uomo dalle labbra impure io sono<br />e in
    mezzo a un popolo<br />dalle labbra impure io abito;<br />eppure i miei
    occhi hanno visto<br />il re, il Signore degli eserciti».<br />Allora uno
    dei serafini volò verso di me; teneva in mano un carbone ardente che aveva
    preso con le molle dall'altare. Egli mi toccò la bocca e disse:<br />«Ecco,
    questo ha toccato le tue labbra, perciò è scomparsa la tua colpa e il tuo
    peccato è espiato».<br />Poi io udii la voce del Signore che diceva: «Chi
    manderò e chi andrà per noi?». E io risposi: «Eccomi, manda me!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_8" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_9" ontouchend="cambialengua(this)">
  <p class="Summary">
    Tutti i confini della terra vedranno la salvezza del nostro Dio.
  </p>
  <p class="Areadingfrom">
    Dal libro del profeta Isaia<span class="alindcha">52, 7-10</span>
  </p>
  <p>
    Come sono belli sui monti i piedi del messaggero che annuncia la pace, del
    messaggero di buone notizie che annuncia la salvezza, che dice a Sion:
    «Regna il tuo Dio».<br />Una voce! Le tue sentinelle alzano la voce, insieme
    esultano, poiché vedono con gli occhi il ritorno del Signore a Sion.<br />Prorompete
    insieme in canti di gioia, rovine di Gerusalemme, perché il Signore ha
    consolato il suo popolo, ha riscattato Gerusalemme.<br />Il Signore ha
    snudato il suo santo braccio davanti a tutte le nazioni; tutti i confini
    della terra vedranno la salvezza del nostro Dio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_10" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_11" ontouchend="cambialengua(this)">
  <p class="Summary">
    Il Signore mi ha consacrato con l'unzione; mi ha mandato a portare il lieto
    annuncio ai miseri.
  </p>
  <p class="Areadingfrom">
    Dal libro del profeta Isaia<span class="alindcha">61, 1-3a.</span>
  </p>
  <p>
    Lo spirito del Signore Dio è su di me, perché il Signore mi ha consacrato
    con l'unzione; mi ha mandato a portare il lieto annuncio ai miseri, a
    fasciare le piaghe dei cuori spezzati, a proclamare la libertà degli
    schiavi, la scarcerazione dei prigionieri, a promulgare l'anno di grazia del
    Signore, il giorno di vendetta del nostro Dio, per consolare tutti gli
    afflitti, per dare agli afflitti di Sion una corona invece della cenere,
    olio di letizia invece dell'abito da lutto, veste di lode invece di uno
    spirito mesto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_12" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_13" ontouchend="cambialengua(this)">
  <p class="Summary">Andrai da tutti coloro a cui ti manderò.</p>
  <p class="Areadingfrom">
    Dal libro del profeta Geremia<span class="alindcha">1, 4-9</span>
  </p>
  <p>
    Mi fu rivolta questa parola del Signore:<br />«Prima di formarti nel grembo
    materno, ti ho conosciuto, prima che tu uscissi alla luce, ti ho consacrato;
    ti ho stabilito profeta delle nazioni».<br />Risposi: «Ahimè, Signore Dio!
    Ecco, io non so parlare, perché sono giovane».<br />Ma il Signore mi disse:
    «Non dire: "Sono giovane".<br />Tu andrai da tutti coloro a cui ti manderò e
    dirai tutto quello che io ti ordinerò.<br />Non aver paura di fronte a loro,
    perché io sono con te per proteggerti».<br />Oracolo del Signore.<br />Il
    Signore stese la mano e mi toccò la bocca, e il Signore mi disse:<br />«Ecco,
    io metto le mie parole sulla tua bocca».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_14" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_15" ontouchend="cambialengua(this)">
  <p class="Summary">Ti ho posto come sentinella per la casa d'Israele.</p>
  <p class="Areadingfrom">
    Dal libro del profeta Ezechiele<span class="alindcha">3, 16-21</span>
  </p>
  <p>
    In quei giorni, mi fu rivolta questa parola del Signore: «Figlio dell'uomo,
    ti ho posto come sentinella per la casa d'Israele. Quando sentirai dalla mia
    bocca una parola, tu dovrai avvertirli da parte mia.<br />Se io dico al
    malvagio: "Tu morirai!", e tu non lo avverti e non parli perché il malvagio
    desista dalla sua condotta perversa e viva, egli, il malvagio, morirà per la
    sua iniquità, ma della sua morte io domanderò conto a te. Ma se tu avverti
    il malvagio ed egli non si converte dalla sua malvagità e dalla sua perversa
    condotta, egli morirà per la sua iniquità, ma tu ti sarai salvato.<br />Così,
    se il giusto si allontana dalla sua giustizia e commette il male, io porrò
    un inciampo davanti a lui ed egli morirà. Se tu non l'avrai avvertito,
    morirà per il suo peccato e le opere giuste da lui compiute non saranno più
    ricordate, ma della morte di lui domanderò conto a te. Se tu invece avrai
    avvertito il giusto di non peccare ed egli non peccherà, egli vivrà, perché
    è stato avvertito e tu ti sarai salvato».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_17" ontouchend="cambialengua(this)">
  <p class="Summary">
    Come un pastore passa in rassegna il suo gregge così io passerò in rassegna
    le mie pecore.
  </p>
  <p class="Areadingfrom">
    Dal libro del profeta Ezechiele<span class="alindcha">34, 11-16</span>
  </p>
  <p>
    Così dice il Signore Dio: Ecco, io stesso cercherò le mie pecore e le
    passerò in rassegna. Come un pastore passa in rassegna il suo gregge quando
    si trova in mezzo alle sue pecore che erano state disperse, così io passerò
    in rassegna le mie pecore e le radunerò da tutti i luoghi dove erano
    disperse nei giorni nuvolosi e di caligine.<br />Le farò uscire dai popoli e
    le radunerò da tutte le regioni. Le ricondurrò nella loro terra e le farò
    pascolare sui monti d'Israele, nelle valli e in tutti i luoghi abitati della
    regione.<br />Le condurrò in ottime pasture e il loro pascolo sarà sui monti
    alti d'Israele; là si adageranno su fertili pascoli e pasceranno in
    abbondanza sui monti d'Israele. Io stesso condurrò le mie pecore al pascolo
    e io le farò riposare. Oracolo del Signore Dio.<br />Andrò in cerca della
    pecora perduta e ricondurrò all'ovile quella smarrita, fascerò quella ferita
    e curerò quella malata, avrò cura della grassa e della forte; le pascerò con
    giustizia.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_19" ontouchend="cambialengua(this)">
  <p class="Summary">Noi ci rivolgiamo ai pagani.</p>
  <p class="Areadingfrom">
    Dagli Atti degli Apostoli<span class="alindcha">13, 46-49</span>
  </p>
  <p>
    In quei giorni, [ad Antiochia di Pisìdia] Paolo e Barnaba con franchezza
    dichiararono [ai Giudei]: «Era necessario che fosse proclamata prima di
    tutto a voi la parola di Dio, ma poiché la respingete e non vi giudicate
    degni della vita eterna, ecco: noi ci rivolgiamo ai pagani. Così infatti ci
    ha ordinato il Signore:<br />"Io ti ho posto per essere luce delle genti,
    perché tu porti La salvezza sino all'estremità della terra"».<br />Nell'udire
    ciò, i pagani si rallegravano e glorificavano la parola del Signore, e tutti
    quelli che erano destinati alla vita eterna credettero. La parola del
    Signore si diffondeva per tutta la regione.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_21" ontouchend="cambialengua(this)">
  <p class="Summary">
    Vegliate su voi stessi e su tutto il gregge, in mezzo al quale lo Spirito
    Santo vi ha costituiti come custodi per essere pastori della Chiesa di Dio.
  </p>
  <p class="Areadingfrom">
    Dagli Atti degli Apostoli<span class="alindcha">20, 17-18a.28-32.36</span>
  </p>
  <p>
    In quei giorni, da Mileto Paolo mandò a chiamare a Efeso gli anziani della
    Chiesa. Quando essi giunsero presso di lui, disse loro:<br />«Vegliate su
    voi stessi e su tutto il gregge, in mezzo al quale lo Spirito Santo vi ha
    costituiti come custodi per essere pastori della Chiesa di Dio, che si è
    acquistata con il sangue del proprio Figlio.<br />Io so che dopo la mia
    partenza verranno fra voi lupi rapaci, che non risparmieranno il gregge;
    perfino in mezzo a voi sorgeranno alcuni a parlare di cose perverse, per
    attirare i discepoli dietro di sé. Per questo vigilate, ricordando che per
    tre anni, notte e giorno, io non ho cessato, tra le lacrime, di ammonire
    ciascuno di voi.<br />E ora vi affido a Dio e alla parola della sua grazia,
    che ha la potenza di edificare e di concedere l'eredità fra tutti quelli che
    da lui sono santificati».<br />Dopo aver detto questo, si inginocchiò con
    tutti loro e pregò.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_23" ontouchend="cambialengua(this)">
  <p class="Summary">
    Cristo avrebbe annunciato la luce al popolo e alle genti.
  </p>
  <p class="Areadingfrom">
    Dagli Atti degli Apostoli<span class="alindcha">26, 19-23</span>
  </p>
  <p>
    In quei giorni, Paolo disse:<br />«O re Agrippa, io non ho disobbedito alla
    visione celeste, ma, prima a quelli di Damasco, poi a quelli di Gerusalemme
    e in tutta la regione della Giudea e infine ai pagani, predicavo di pentirsi
    e di convertirsi a Dio, comportandosi in maniera degna della conversione.
    Per queste cose i Giudei, mentre ero nel tempio, mi presero e tentavano di
    uccidermi.<br />Ma, con l'aiuto di Dio, fino a questo giorno, sto qui a
    testimoniare agli umili e ai grandi, null'altro affermando se non quello che
    i Profeti e Mosè dichiararono che doveva accadere, che cioè il Cristo
    avrebbe dovuto soffrire e che, primo tra i risorti da morte, avrebbe
    annunciato la luce al popolo e alle genti».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_25" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 15 (16)</span>
  </p>
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Tu sei, Signore, mia parte di eredità.
</div>
<div class="ital hijo hijo_27" ontouchend="cambialengua(this)">
  Proteggimi, o Dio: in te mi rifugio.<br />Ho detto al Signore: «Il mio Signore
  sei tu».<br />Il Signore è mia parte di eredità e mio calice:<br />nelle tue
  mani è la mia vita.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Tu sei, Signore, mia parte di eredità.
</div>
<div class="ital hijo hijo_29" ontouchend="cambialengua(this)">
  Benedico il Signore che mi ha dato consiglio;<br />anche di notte il mio animo
  mi istruisce.<br />Io pongo sempre davanti a me il Signore,<br />sta alla mia
  destra, non potrò vacillare.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Tu sei, Signore, mia parte di eredità.
</div>
<div class="ital hijo hijo_31" ontouchend="cambialengua(this)">
  Mi indicherai il sentiero della vita,<br />gioia piena alla tua presenza,<br />dolcezza
  senza fine alla tua destra.
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Tu sei, Signore, mia parte di eredità.
</div>
<div class="ital hijo hijo_33" ontouchend="cambialengua(this)">
  <p class="ReadingGospelTitle">
    <span class="alindcha">Salmo 22 (23)</span>
  </p>
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_35" ontouchend="cambialengua(this)">
  Su pascoli erbosi mi fa riposare,<br />ad acque tranquille mi conduce.<br />Rinfranca
  l'anima mia,<br />mi guida per il giusto cammino<br />a motivo del suo nome.
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_37" ontouchend="cambialengua(this)">
  Anche se vado per una valle oscura,<br />non temo alcun male, perché tu sei
  con me.<br />Il tuo bastone e il tuo vincastro<br />mi danno sicurezza.
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_39" ontouchend="cambialengua(this)">
  Davanti a me tu prepari una mensa<br />sotto gli occhi dei miei nemici.<br />Ungi
  di olio il mio capo;<br />il mio calice trabocca.
</div>
<div class="ital hijo hijo_41" ontouchend="cambialengua(this)">
  Sì, bontà e fedeltà mi saranno compagne<br />tutti i giorni della mia vita,<br />abiterò
  ancora nella casa del Signore<br />per lunghi giorni.
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Il Signore è il mio pastore: non manco di nulla.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 39 (40)</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_45" ontouchend="cambialengua(this)">
  Ho sperato, ho sperato nel Signore,<br />ed egli su di me si è chinato,<br />ha
  dato ascolto al mio grido.<br />Mi ha messo sulla bocca un canto nuovo,<br />una
  lode al nostro Dio.
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_47" ontouchend="cambialengua(this)">
  Sacrificio e offerta non gradisci,<br />gli orecchi mi hai aperto,<br />non
  hai chiesto olocausto né sacrificio per il peccato.<br />Allora ho detto:
  «Ecco, io vengo.
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_49" ontouchend="cambialengua(this)">
  Nel rotolo del libro su di me è scritto<br />di fare la tua volontà:<br />mio
  Dio, questo io desidero;<br />la tua legge è nel mio intimo».
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_51" ontouchend="cambialengua(this)">
  Ho annunciato la tua giustizia<br />nella grande assemblea; vedi:<br />non
  tengo chiuse le labbra,<br />Signore, tu lo sai.
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_53" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 88 (89)</span>
  </p>
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_55" ontouchend="cambialengua(this)">
  Canterò in eterno l'amore del Signore,<br />di generazione in generazione<br />farò
  conoscere con la mia bocca la tua fedeltà,<br />perché ho detto: «È un amore
  edificato per sempre;<br />nel cielo rendi stabile la tua fedeltà».
</div>
<div class="ital hijo hijo_56" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_57" ontouchend="cambialengua(this)">
  «Ho stretto un'alleanza con il mio eletto,<br />ho giurato a Davide, mio
  servo.<br />Stabilirò per sempre la tua discendenza,<br />di generazione in
  generazione edificherò il tuo trono.<br /><br />
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_59" ontouchend="cambialengua(this)">
  Ho trovato Davide, mio servo,<br />con il mio santo olio l'ho consacrato;<br />la
  mia mano è il suo sostegno,<br />il mio braccio è la sua forza.
</div>
<div class="ital hijo hijo_60" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_61" ontouchend="cambialengua(this)">
  La mia fedeltà e il mio amore saranno con lui<br />e nel mio nome s'innalzerà
  la sua fronte.<br />Egli mi invocherà: "Tu sei mio padre,<br />mio Dio e
  roccia della mia salvezza"».
</div>
<div class="ital hijo hijo_62" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_63" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 95 (96)</span>
  </p>
</div>
<div class="ital hijo hijo_64" ontouchend="cambialengua(this)">
  <span class="red">R/. </span>Annunciate a tutti i popoli le meraviglie del
  Signore.
</div>
<div class="ital hijo hijo_65" ontouchend="cambialengua(this)">
  Cantate al Signore un canto nuovo,<br />cantate al Signore, uomini di tutta la
  terra.<br />Cantate al Signore, benedite il suo nome.
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Annunciate a tutti i popoli le meraviglie del
  Signore.
</div>
<div class="ital hijo hijo_67" ontouchend="cambialengua(this)">
  Annunciate di giorno in giorno la sua salvezza.<br />In mezzo alle genti
  narrate la sua gloria,<br />a tutti i popoli dite le sue meraviglie.
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Annunciate a tutti i popoli le meraviglie del
  Signore.
</div>
<div class="ital hijo hijo_69" ontouchend="cambialengua(this)">
  Date al Signore, o famiglie dei popoli,<br />date al Signore gloria e
  potenza,<br />date al Signore la gloria del suo nome.
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Annunciate a tutti i popoli le meraviglie del
  Signore.
</div>
<div class="ital hijo hijo_71" ontouchend="cambialengua(this)">
  Dite tra le genti: «Il Signore regna!».<br />È stabile il mondo, non potrà
  vacillare!<br />Egli giudica i popoli con rettitudine.
</div>
<div class="ital hijo hijo_72" ontouchend="cambialengua(this)">
  <span class="red">R/. </span>Annunciate a tutti i popoli le meraviglie del
  Signore.
</div>
<div class="ital hijo hijo_73" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 105 (106)</span>
  </p>
</div>
<div class="ital hijo hijo_74" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_75" ontouchend="cambialengua(this)">
  Si fabbricarono un vitello sull'Oreb,<br />si prostrarono a una statua di
  metallo;<br />scambiarono la loro gloria<br />con la figura di un toro che
  mangia erba.
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_77" ontouchend="cambialengua(this)">
  Dimenticarono Dio che li aveva salvati,<br />che aveva operato in Egitto cose
  grandi,<br />meraviglie nella terra di Cam,<br />cose terribili presso il Mar
  Rosso.
</div>
<div class="ital hijo hijo_78" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_79" ontouchend="cambialengua(this)">
  Ed egli li avrebbe sterminati,<br />se Mosè, il suo eletto,<br />non si fosse
  posto sulla breccia davanti a lui<br />per impedire alla sua collera di
  distruggerli.
</div>
<div class="ital hijo hijo_80" ontouchend="cambialengua(this)">
  <span class="red">R/. </span>Ricordati di noi, Signore, per amore del tuo
  popolo.
</div>
<div class="ital hijo hijo_81" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 109 (110)</span>
  </p>
</div>
<div class="ital hijo hijo_82" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_83" ontouchend="cambialengua(this)">
  Oracolo del Signore al mio signore:<br />«Siedi alla mia destra<br />finché io
  ponga i tuoi nemici<br />a sgabello dei tuoi piedi».
</div>
<div class="ital hijo hijo_84" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_85" ontouchend="cambialengua(this)">
  Lo scettro del tuo potere<br />stende il Signore da Sion:<br />domina in mezzo
  ai tuoi nemici!
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_87" ontouchend="cambialengua(this)">
  A te il principato<br />nel giorno della tua potenza<br />tra santi
  splendori;<br />dal seno dell'aurora,<br />come rugiada, io ti ho generato.
</div>
<div class="ital hijo hijo_88" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_89" ontouchend="cambialengua(this)">
  Il Signore ha giurato e non si pente:<br />«Tu sei sacerdote per sempre<br />al
  modo di Melchìsedek».
</div>
<div class="ital hijo hijo_90" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_91" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 116(117)</span>
  </p>
</div>
<div class="ital hijo hijo_92" ontouchend="cambialengua(this)">
  <span class="red">R/. </span>Andate in tutto il mondo e proclamate il Vangelo.
</div>
<div class="ital hijo hijo_93" ontouchend="cambialengua(this)">
  Genti tutte, lodate il Signore,<br />popoli tutti, cantate la sua lode.
</div>
<div class="ital hijo hijo_94" ontouchend="cambialengua(this)">
  <span class="red">R/. </span>Andate in tutto il mondo e proclamate il Vangelo.
</div>
<div class="ital hijo hijo_95" ontouchend="cambialengua(this)">
  Perché forte è il suo amore per noi<br />e la fedeltà del Signore dura per
  sempre.
</div>
<div class="ital hijo hijo_96" ontouchend="cambialengua(this)">
  <span class="red">R/. </span>Andate in tutto il mondo e proclamate il Vangelo.
</div>
<div class="ital hijo hijo_97" ontouchend="cambialengua(this)">
  <p class="Summary">
    Abbiamo doni diversi secondo la grazia data a ciascuno di noi.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">12, 3-13</span>
  </p>
  <p>
    Fratelli, per la grazia che mi è stata data, io dico a ciascuno di voi: non
    valutatevi più di quanto conviene, ma valutatevi in modo saggio e giusto,
    ciascuno secondo la misura di fede che Dio gli ha dato. Poiché, come in un
    solo corpo abbiamo molte membra e queste membra non hanno tutte la medesima
    funzione, così anche noi, pur essendo molti, siamo un solo corpo in Cristo
    e, ciascuno per la sua parte, siamo membra gli uni degli altri.<br />Abbiamo
    doni diversi secondo La grazia data a ciascuno di noi: chi ha il dono della
    profezia la eserciti secondo ciò che detta la fede; chi ha un ministero
    attenda al ministero; chi insegna si dedichi all'insegnamento; chi esorta si
    dedichi all'esortazione. Chi dona, lo faccia con semplicità; chi presiede,
    presieda con diligenza; chi fa opere di misericordia, le compia con
    gioia.<br />La carità non sia ipocrita: detestate il male, attaccatevi al
    bene; amatevi gli uni gli altri con affetto fraterno, gareggiate nello
    stimarvi a vicenda. Non siate pigri nel fare il bene, siate invece ferventi
    nello spirito; servite il Signore. Siate lieti nella speranza, costanti
    nella tribolazione, perseveranti nella preghiera. Condividete le necessità
    dei santi; siate premurosi nell'ospitalità.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_98" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_99" ontouchend="cambialengua(this)">
  <p class="Summary">
    È piaciuto a Dio salvare i credenti con la stoltezza della predicazione.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">1, 18-25</span>
  </p>
  <p>
    Fratelli, la parola della croce è stoltezza per quelli che si perdono, ma
    per quelli che sì salvano, ossia per noi, è potenza di Dio. Sta scritto
    infatti:<br />«Distruggerò la sapienza dei sapienti e annullerò
    l'intelligenza degli intelligenti».<br />Dov'è il sapiente? Dov'è il dotto?
    Dov'è il sottile ragionatore di questo mondo? Dio non ha forse dimostrato
    stolta la sapienza del mondo? Poiché infatti, nel disegno sapiente di Dio,
    il mondo, con tutta la sua sapienza, non ha conosciuto Dio, è piaciuto a Dio
    salvare i credenti con la stoltezza della predicazione.<br />Mentre i Giudei
    chiedono segni e i Greci cercano sapienza, noi invece annunciamo Cristo
    crocifisso: scandalo per i Giudei e stoltezza per i pagani; ma per coloro
    che sono chiamati, sia Giudei che Greci, Cristo è potenza di Dio e sapienza
    di Dio. Infatti ciò che è stoltezza di Dio è più sapiente degli uomini, e
    ciò che è debolezza di Dio è più forte degli uomini.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_100" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_101" ontouchend="cambialengua(this)">
  <p class="Summary">
    Come servi di Cristo e amministratori dei misteri di Dio.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">4, 1-5</span>
  </p>
  <p>
    Fratelli, ognuno ci consideri come servi di Cristo e amministratori dei
    misteri dì Dio. Ora. ciò che si chiede agli amministratori è che ognuno
    risulti fedele.<br />A me però importa assai poco di venire giudicato da voi
    o da un tribunale umano; anzi, io non giudico neppure me stesso, perché,
    anche se non sono consapevole di alcuna colpa, non per questo sono
    giustificato. Il mio giudice è il Signore!<br />Non vogliate perciò
    giudicare nulla prima del tempo, fino a quando il Signore verrà. Egli
    metterà in luce i segreti delle tenebre e manifesterà le intenzioni dei
    cuori; allora ciascuno riceverà da Dio la lode.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_103" ontouchend="cambialengua(this)">
  <p class="Summary">Guai a me se non annuncio il Vangelo.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">9, 16-19.22-23</span>
  </p>
  <p>
    Fratelli, annunciare il Vangelo non è per me un vanto, perché è una
    necessità che mi si impone: guai a me se non annuncio il Vangelo!<br />Se lo
    faccio di mia iniziativa, ho diritto alla ricompensa; ma se non lo faccio di
    mia iniziativa, è un incarico che mi è stato affidato. Qual è dunque la mia
    ricompensa? Quella di annunciare gratuitamente il Vangelo senza usare il
    diritto conferitomi dal Vangelo.<br />Infatti, pur essendo libero da tutti,
    mi sono fatto servo di tutti per guadagnarne il maggior numero. Mi sono
    fatto debole per i deboli, per guadagnare i deboli; mi sono fatto tutto per
    tutti, per salvare a ogni costo qualcuno. Ma tutto io faccio per il Vangelo,
    per diventarne partecipe anch'io.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_104" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_105" ontouchend="cambialengua(this)">
  <p class="Summary">
    Dio ci ha resi capaci di essere ministri di una Nuova Alleanza.
  </p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">3, 1-6a</span>
  </p>
  <p>
    Fratelli, cominciamo di nuovo a raccomandare noi stessi? 0 abbiamo forse
    bisogno, come alcuni, di lettere di raccomandazione per voi o da parte
    vostra? La nostra lettera siete voi, lettera scritta nei nostri cuori,
    conosciuta e letta da tutti gli uomini. È noto infatti che voi siete una
    lettera di Cristo composta da noi, scritta non con inchiostro, ma con lo
    Spirito del Dio vivente, non su tavole di pietra, ma su tavole di cuori
    umani.<br />Proprio questa è la fiducia che abbiamo per mezzo di Cristo,
    davanti a Dio. Non che da noi stessi siamo capaci di pensare qualcosa come
    proveniente da noi, ma la nostra capacità viene da Dio, il quale anche ci ha
    resi capaci di essere ministri di una Nuova Alleanza, non della lettera, ma
    dello Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_106" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_107" ontouchend="cambialengua(this)">
  <p class="Summary">
    Annunciamo Cristo Gesù Signore: quanto a noi, siamo i vostri servitori a
    causa di Gesù.
  </p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">4, 1-2.5-7</span>
  </p>
  <p>
    Fratelli, avendo questo ministero, secondo la misericordia che ci è stata
    accordata, non ci perdiamo d'animo. Al contrario, abbiamo rifiutato le
    dissimulazioni vergognose, senza comportarci con astuzia né falsificando la
    parola di Dio, ma annunciando apertamente la verità e presentandoci davanti
    a ogni coscienza umana, al cospetto di Dio.<br />Noi infatti non annunciamo
    noi stessi, ma Cristo Gesù Signore: quanto a noi, siamo i vostri servitori a
    causa di Gesù. E Dio, che disse: «Rifulga la luce dalle tenebre», rifulse
    nei nostri cuori, per far risplendere la conoscenza della gloria di Dio sul
    volto di Cristo.<br />Noi però abbiamo questo tesoro in vasi di creta,
    affinché appaia che questa straordinaria potenza appartiene a Dio, e non
    viene da noi.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_109" ontouchend="cambialengua(this)">
  <p class="Summary">
    Dio ha affidato a noi il ministero della riconciliazione.
  </p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">5, 14-20</span>
  </p>
  <p>
    Fratelli, l'amore del Cristo ci possiede; e noi sappiamo bene che uno è
    morto per tutti, dunque tutti sono morti. Ed egli è morto per tutti, perché
    quelli che vivono non vivano più per se stessi, ma per colui che è morto e
    risorto per loro.<br />Cosicché non guardiamo più nessuno alla maniera
    umana; se anche abbiamo conosciuto Cristo alla maniera umana, ora non lo
    conosciamo più così. Tanto che, se uno è in Cristo, è una nuova creatura; le
    cose vecchie sono passate; ecco, ne sono nate di nuove.<br />Tutto questo
    però viene da Dio, che ci ha riconciliati con sé mediante Cristo e ha
    affidato a noi il ministero della riconciliazione. Era Dio infatti che
    riconciliava a sé il mondo in Cristo, non imputando agli uomini le loro
    colpe e affidando a noi la parola della riconciliazione.<br />In nome di
    Cristo, dunque, siamo ambasciatori: per mezzo nostro è Dio stesso che
    esorta. Vi supplichiamo in nome di Cristo: lasciatevi riconciliare con Dio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_110" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_111" ontouchend="cambialengua(this)">
  <p class="Summary">
    Preparare i fratelli a compiere il ministero, allo scopo di edificare il
    corpo di Cristo.
  </p>
  <p class="Areadingfrom">
    Dalla lettera di san Paolo apostolo agli Efesini<span class="alindcha">4, 1-7.11-13</span>
  </p>
  <p>
    Fratelli, io, prigioniero a motivo del Signore, vi esorto: comportatevi in
    maniera degna della chiamata che avete ricevuto, con ogni umiltà, dolcezza e
    magnanimità, sopportandovi a vicenda nell'amore, avendo a cuore di
    conservare l'unità dello spirito per mezzo del vincolo della pace.<br />Un
    solo corpo e un solo spirito, come una sola è la speranza alla quale siete
    stati chiamati, quella della vostra vocazione; un solo Signore, una sola
    fede, un solo battesimo. Un solo Dio e Padre di tutti, che è al di sopra di
    tutti, opera per mezzo di tutti ed è presente in tutti.<br />A ciascuno di
    noi, tuttavia, è stata data la grazia secondo la misura del dono di Cristo.
    Ed egli ha dato ad alcuni di essere apostoli, ad altri di essere profeti, ad
    altri ancora di essere evangelisti, ad altri di essere pastori e maestri,
    per preparare i fratelli a compiere il ministero, allo scopo di edificare il
    corpo di Cristo, finché arriviamo tutti all'unità della fede e della
    conoscenza del Figlio di Dio, fino all'uomo perfetto, fino a raggiungere la
    misura della pienezza di Cristo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_112" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_113" ontouchend="cambialengua(this)">
  <p class="Summary">
    Sono diventato ministro della Chiesa, secondo la missione affidatami da Dio.
  </p>
  <p class="Areadingfrom">
    Dalla lettera di san Paolo apostolo ai Colossesi<span class="alindcha">1, 24-29</span>
  </p>
  <p>
    Fratelli, sono lieto nelle sofferenze che sopporto per voi e do compimento a
    ciò che, dei patimenti di Cristo, manca nella mia carne, a favore del suo
    corpo che è la Chiesa.<br />Di essa sono diventato ministro, secondo la
    missione affidatami da Dio verso di voi di portare a compimento la parola di
    Dio, il mistero nascosto da secoli e da generazioni, ma ora manifestato ai
    suoi santi.<br />A loro Dio volle far conoscere la gloriosa ricchezza di
    questo mistero in mezzo alle genti: Cristo in voi, speranza della gloria. È
    lui infatti che noi annunciamo, ammonendo ogni uomo e istruendo ciascuno con
    ogni sapienza, per rendere ogni uomo perfetto in Cristo. Per questo mi
    affatico e lotto, con la forza che viene da lui e che agisce in me con
    potenza.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_114" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_115" ontouchend="cambialengua(this)">
  <p class="Summary">
    Avremmo desiderato trasmettervi non solo il Vangelo di Dio, ma la nostra
    stessa vita.
  </p>
  <p class="Areadingfrom">
    Dalla prima lettera di san Paolo apostolo ai Tessalonicesi<span
      class="alindcha">2, 2b-8</span>
  </p>
  <p>
    Fratelli, abbiamo trovato nel nostro Dio il coraggio di annunciarvi il
    Vangelo dì Dio in mezzo a molte lotte. E il nostro invito alla fede non
    nasce da menzogna né da disoneste intenzioni e neppure da inganno; ma, come
    Dio ci ha trovato degni di affidarci il Vangelo cosi noi lo annunciamo, non
    cercando di piacere agli uomini, ma a Dio, che prova i nostri cuori.<br />Mai
    infatti abbiamo usato parole di adulazione, come sapete, né abbiamo avuto
    intenzioni di cupidigia: Dio ne è testimone. E neppure abbiamo cercato la
    gloria umana, né da voi né da altri, pur potendo far valere la nostra
    autorità di apostoli di Cristo.<br />Invece siamo stati amorevoli in mezzo a
    voi, come una madre che ha cura dei propri figli. Cosi, affezionati a voi,
    avremmo desiderato trasmettervi non solo il Vangelo di Dio, ma la nostra
    stessa vita, perché ci siete diventati cari.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_116" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_117" ontouchend="cambialengua(this)">
  <p class="Summary">
    Custodisci, mediante lo Spirito Santo che abita in noi, il bene prezioso che
    ti è stato affidato.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">1, 13-14; 2, 1-3</span>
  </p>
  <p>
    Figlio mio, prendi come modello i sani insegnamenti che hai udito da me con
    La fede e l'amore, che sono in Cristo Gesù. Custodisci, mediante lo Spirito
    Santo che abita in noi, il bene prezioso che ti è stato affidato.<br />E tu,
    figlio mio, attingi forza dalla grazia che è in Cristo Gesù: le cose che hai
    udito da me davanti a molti testimoni, trasmettile a persone fidate, le
    quali a loro volta siano in grado di insegnare agli altri.<br />Come un buon
    soldato di Gesù Cristo, soffri insieme con me.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_118" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_119" ontouchend="cambialengua(this)">
  <p class="Summary">
    Compi la tua opera di annunciatore del Vangelo, adempì il tuo ministero.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">4, 1-5</span>
  </p>
  <p>
    Figlio mio, ti scongiuro davanti a Dio e a Cristo Gesù, che verrà a
    giudicare i vivi e i morti, per la sua manifestazione e il suo regno:
    annuncia la Parola, insisti al momento opportuno e non opportuno, ammonisci,
    rimprovera, esorta con ogni magnanimità e insegnamento.<br />Verrà giorno,
    infatti, in cui non si sopporterà più la sana dottrina, ma, pur di udire
    qualcosa, gli uomini si circonderanno di maestri secondo i propri capricci,
    rifiutando di dare ascolto alla verità per perdersi dietro alle favole. Tu
    però vigila attentamente, sopporta le sofferenze, compì la tua opera di
    annunciatore del Vangelo, adempì il tuo ministero.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_120" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_121" ontouchend="cambialengua(this)">
  <p class="Summary">Pascete il gregge di Dio che vi è affidato.</p>
  <p class="Areadingfrom">
    Dalla prima lettera dì san Pietro apostolo<span class="alindcha">5, 1-4
    </span>
  </p>
  <p>
    Carissimi, esorto gli anziani che sono tra voi, quale anziano come loro,
    testimone delle sofferenze di Cristo e partecipe della gloria che deve
    manifestarsi: pascete il gregge di Dio che vi è affidato, sorvegliandolo non
    perché costretti ma volentieri, come piace a Dio, non per vergognoso
    interesse, ma con animo generoso, non come padroni delle persone a voi
    affidate, ma facendovi modelli del gregge. E quando apparirà il Pastore
    supremo, riceverete la corona della gloria che non appassisce.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_122" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_123" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 23, 9b. 1 Ob</span>
  </p>
  <p class="PsalmAlleluiaVerse">
    Alleluia, alleluia.<br />Uno solo è il Padre vostro, quello celeste; e uno
    solo è la vostra Guida, il Cristo.<br />Alleluia.
  </p>
</div>
<div class="ital hijo hijo_124" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 28, 19a.20b</span>
  </p>
  <p class="PsalmAlleluiaVerse">
    Alleluia, alleluia.<br />Andate e fate discepoli tutti i popoli, dice il
    Signore; ecco, io sono con voi tutti i giorni, fino alla fine del mondo.<br />Alleluia.
  </p>
</div>
<div class="ital hijo hijo_125" ontouchend="cambialengua(this)">
  <p class="PsalmAlleluiaTitle">
    <span class="alindcha">Mc 1, 17</span>
  </p>
  <p class="PsalmAlleluiaVerse">
    Alleluia, alleluia.<br />Venite dietro a me, dice il Signore, vi farò
    diventare pescatori di uomini.<br />Alleluia.
  </p>
</div>
<div class="ital hijo hijo_126" ontouchend="cambialengua(this)">
  <p class="PsalmAlleluiaTitle">
    <span class="alindcha">Lc 4, 18cd</span>
  </p>
  <p class="PsalmAlleluiaVerse">
    Alleluia, alleluia.<br />Il Signore mi ha mandato a portare ai poveri il
    lieto annuncio, a proclamare ai prigionieri la liberazione.<br />Alleluia.
  </p>
</div>
<div class="ital hijo hijo_127" ontouchend="cambialengua(this)">
  <p class="PsalmAlleluiaTitle">
    <span class="alindcha">Gv 10, 14</span>
  </p>
  <p class="PsalmAlleluiaVerse">
    Alleluia, alleluia.<br />Io sono il buon pastore, dice il Signore, conosco
    le mie pecore e le mie pecore conoscono me.<br />Alleluia.
  </p>
</div>
<div class="ital hijo hijo_128" ontouchend="cambialengua(this)">
  <p class="PsalmAlleluiaTitle">
    <span class="alindcha">Gv 15, 5 </span>
  </p>
  <p class="PsalmAlleluiaVerse">
    Alleluia, alleluia.<br />Io sono la vite, voi i tralci, dice il Signore; chi
    rimane in me, e io in lui, porta molto frutto.<br />Alleluia.
  </p>
</div>
<div class="ital hijo hijo_129" ontouchend="cambialengua(this)">
  <p class="PsalmAlleluiaTitle">
    <span class="alindcha">Gv 15, 15b</span>
  </p>
  <p class="PsalmAlleluiaVerse">
    Alleluia, alleluia.<br />Vi ho chiamato amici, dice il Signore, perché tutto
    ciò che ho udito dal Padre mio l'ho fatto conoscere a voi.<br />Alleluia.
  </p>
</div>
<div class="ital hijo hijo_130" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. 2 Cor 5, 19</span>
  </p>
  <p class="PsalmAlleluiaVerse">
    Alleluia, alleluia.<br />Dio ha riconciliato a sé il mondo in Cristo,
    affidando a noi la parola della riconciliazione.<br />Alleluia.
  </p>
</div>
<div class="ital hijo hijo_131" ontouchend="cambialengua(this)">
  <p class="Summary">La messe è abbondante, ma sono pochi gli operai.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">9, 35-38</span>
  </p>
</div>
<div class="ital hijo hijo_132" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_133" ontouchend="cambialengua(this)">
  <p class="TheWordoftheLord4">
    In quel tempo, Gesù percorreva tutte le città e i villaggi, insegnando nelle
    loro sinagoghe, annunciando il Vangelo del Regno e guarendo ogni malattia e
    ogni infermità.<br />Vedendo le folle, ne sentì compassione, perché erano
    stanche e sfinite come pecore che non hanno pastore. Allora disse ai suoi
    discepoli: «La messe è abbondante, ma sono pochi gli operai! Pregate dunque
    il signore della messe, perché mandi operai nella sua messe!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_134" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_135" ontouchend="cambialengua(this)">
  <p class="Summary">
    Tu sei Pietro, e a te darò le chiavi del regno dei cieli.
  </p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">16, 13-19</span>
  </p>
</div>
<div class="ital hijo hijo_136" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_137" ontouchend="cambialengua(this)">
  <p class="TheWordoftheLord4">
    In quel tempo, Gesù, giunto nella regione di Cesarea di Filippo, domandò ai
    suoi discepoli: «La gente, chi dice che sia il Figlio dell'uomo?».
    Risposero: «Alcuni dicono Giovanni il Battista, altri Elia, altri Geremia o
    qualcuno dei profeti».<br />Disse loro: «Ma voi, chi dite che io sia?».
    Rispose Simon Pietro: «Tu sei il Cristo, il Figlio del Dio vivente».<br />E
    Gesù gli disse: «Beato sei tu, Simone, figlio di Giona, perché né carne né
    sangue te lo hanno rivelato, ma il Padre mio che è nei cieli. E io a te
    dico: tu sei Pietro e su questa pietra edificherò la mia Chiesa e le potenze
    degli inferì non prevarranno su di essa. A te darò le chiavi del regno dei
    cieli: tutto ciò che legherai sulla terra sarà legato nei cieli, e tutto ciò
    che scioglierai sulla terra sarà sciolto nei cieli».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_138" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_139" ontouchend="cambialengua(this)">
  <p class="Summary">Chi tra voi è più grande, sarà vostro servo.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">23, 8-12</span>
  </p>
</div>
<div class="ital hijo hijo_140" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_141" ontouchend="cambialengua(this)">
  <p class="TheWordoftheLord4">
    In quel tempo, Gesù disse alla folla e ai suoi discepoli:<br />«Voi non
    fatevi chiamare "rabbi", perché uno solo è il vostro Maestro e voi siete
    tutti fratelli. E non chiamate "padre" nessuno di voi sulla terra, perché
    uno solo è il Padre vostro, quello celeste. E non fatevi chiamare "guide",
    perché uno solo è la vostra Guida, il Cristo.<br />Chi tra voi è più grande,
    sarà vostro servo; chi invece si esalterà, sarà umiliato e chi si umilierà
    sarà esaltato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_142" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_143" ontouchend="cambialengua(this)">
  <p class="Summary">Andate e fate discepoli tutti i popoli.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">28, 16-20</span>
  </p>
</div>
<div class="ital hijo hijo_144" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_145" ontouchend="cambialengua(this)">
  <p class="TheWordoftheLord4">
    In quel tempo, gli undici discepoli andarono in Galilea, sul monte che Gesù
    aveva loro indicato.<br />Quando lo videro, si prostrarono. Essi però
    dubitarono. Gesù si avvicinò e disse loro: «A me è stato dato ogni potere in
    cielo e sulla terra. Andate dunque e fate discepoli tutti i popoli,
    battezzandoli nel nome del Padre e del Figlio e dello Spirito Santo,
    insegnando loro a osservare tutto dò che vi ho comandato. Ed ecco, io sono
    con voi tutti i giorni, fino alla fine del mondo».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_146" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_147" ontouchend="cambialengua(this)">
  <p class="Summary">Vi farò diventare pescatori di uomini.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Marco<span
      class="alindcha">1, 14-20</span>
  </p>
</div>
<div class="ital hijo hijo_148" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_149" ontouchend="cambialengua(this)">
  <p class="TheWordoftheLord4">
    Dopo che Giovanni fu arrestato, Gesù andò nella Galilea, proclamando il
    Vangelo di Dio, e diceva: «Il tempo è compiuto e il regno di Dio è vicino;
    convertitevi e credete nel Vangelo».<br />Passando lungo il mare di Galilea,
    vide Simone e Andrea, fratello di Simone, mentre gettavano le reti in mare;
    erano infatti pescatori. Gesù disse loro: «Venite dietro a me, vi farò
    diventare pescatori di uomini». E subito lasciarono le reti e lo
    seguirono.<br />Andando un poco oltre, vide Giacomo, figlio di Zebedeo, e
    Giovanni suo fratello, mentre anch'essi nella barca riparavano le reti. E
    subito li chiamò. Ed essi lasciarono il loro padre Zebedeo nella barca con i
    garzoni e andarono dietro a lui.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_150" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_151" ontouchend="cambialengua(this)">
  <p class="Summary">Andate in tutto il mondo e proclamate il Vangelo.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Marco<span
      class="alindcha">16, 15-20</span>
  </p>
</div>
<div class="ital hijo hijo_152" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_153" ontouchend="cambialengua(this)">
  <p class="TheWordoftheLord4">
    In quel tempo, [Gesù apparve agli Undici] e disse loro: «Andate in tutto il
    mondo e proclamate il Vangelo a ogni creatura. Chi crederà e sarà battezzato
    sarà salvato, ma chi non crederà sarà condannato. Questi saranno i segni che
    accompagneranno quelli che credono: nel mio nome scacceranno demòni,
    parleranno lingue nuove, prenderanno in mano serpenti e, se berranno qualche
    veleno, non recherà loro danno; imporranno le mani ai malati e questi
    guariranno». Il Signore Gesù, dopo aver parlato con loro, fu elevato in
    cielo e sedette alla destra di Dio.<br />Allora essi partirono e predicarono
    dappertutto, mentre il Signore agiva insieme con loro e confermava la Parola
    con i segni che la accompagnavano.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_154" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_155" ontouchend="cambialengua(this)">
  <p class="Summary">Sulla tua parola getterò le reti</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">5, 1-11</span>
  </p>
</div>
<div class="ital hijo hijo_156" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_157" ontouchend="cambialengua(this)">
  <p class="TheWordoftheLord4">
    In quel tempo, mentre la folla gli faceva ressa attorno per ascoltare la
    parola di Dio, Gesù, stando presso il lago di Gennèsaret, vide due barche
    accostate alla sponda. I pescatori erano scesi e lavavano le reti. Sali in
    una barca, che era di Simone, e lo pregò di scostarsi un poco da terra.
    Sedette e insegnava alle folle dalla barca.<br />Quando ebbe finito di
    parlare, disse a Simone: «Prendi il largo e gettate le vostre reti per la
    pesca». Simone rispose: «Maestro, abbiamo faticato tutta la notte e non
    abbiamo preso nulla; ma sulla tua parola getterò le reti». Fecero così e
    presero una quantità enorme di pesa e le loro reti quasi si rompevano.
    Allora fecero cenno ai compagni dell'altra barca, che venissero ad aiutarli.
    Essi vennero e riempirono tutte e due le barche fino a farle quasi
    affondare.<br />Al vedere questo, Simon Pietro si gettò alle ginocchia di
    Gesù, dicendo: «Signore, allontanati da me, perché sono un peccatore». Lo
    stupore infatti aveva invaso lui e tutti quelli che erano con lui, per la
    pesca che avevano fatto; così pure Giacomo e Giovanni, figli di Zebedeo, che
    erano soci di Simone. Gesù disse a Simone: «Non temere; d'ora in poi sarai
    pescatore di uomini».<br />E, tirate le barche a terra, lasciarono tutto e
    lo seguirono.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_158" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_159" ontouchend="cambialengua(this)">
  <p class="Summary">La messe è abbondante, ma sono pochi gli operai.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">10, 1-9</span>
  </p>
</div>
<div class="ital hijo hijo_160" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_161" ontouchend="cambialengua(this)">
  <p class="TheWordoftheLord4">
    In quel tempo, il Signore designò altri settantadue e li inviò a due a due
    davanti a sé in ogni città e luogo dove stava per recarsi.<br />Diceva loro:
    «La messe è abbondante, ma sono pochi gli operai! Pregate dunque il signore
    della messe, perché mandi operai nella sua messe! Andate: ecco, vi mando
    come agnelli in mezzo a lupi; non portate borsa, né sacca, né sandali e non
    fermatevi a salutare nessuno lungo la strada.<br />In qualunque casa
    entriate, prima dite: "Pace a questa casa!" Se vi sarà un figlio della pace,
    la vostra pace scenderà su di lui, altrimenti ritornerà su di voi. Restate
    in quella casa, mangiando e bevendo di quello che hanno, perché chi lavora
    ha diritto alla sua ricompensa. Non passate da una casa all'altra.<br />Quando
    entrerete in una città e vi accoglieranno, mangiate quello che vi sarà
    offerto, guarite i malati che vi si trovano, e dite loro: "È vicino a voi il
    regno di Dio"».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_162" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_163" ontouchend="cambialengua(this)">
  <p class="Summary">
    Io preparo per voi un regno, come il Padre mio l'ha preparato per me.
  </p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">22, 24-30</span>
  </p>
</div>
<div class="ital hijo hijo_164" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_165" ontouchend="cambialengua(this)">
  <p class="TheWordoftheLord4">
    In quel tempo, nacque tra gli apostoli una discussione: chi di loro fosse da
    considerare più grande.<br />Gesù disse: «I re delle nazioni le governano, e
    coloro che hanno potere su di esse sono chiamati benefattori. Voi però non
    fate così; ma chi tra voi è più grande diventi come il più giovane, e chi
    governa come colui che serve. Infatti chi è più grande, chi sta a tavola o
    chi serve? Non è forse colui che sta a tavola? Eppure io sto in mezzo a voi
    come colui che serve.<br />Voi siete quelli che avete perseverato con me
    nelle mie prove e io preparo per voi un regno, come il Padre mio l'ha
    preparato per me, perché mangiate e beviate alla mia mensa nel mio regno. E
    siederete in trono a giudicare le dodici tribù di Israele».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_166" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_167" ontouchend="cambialengua(this)">
  <p class="Summary">II buon pastore dà la propria vita per le pecore.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Giovanni<span
      class="alindcha">10, 11-16</span>
  </p>
</div>
<div class="ital hijo hijo_168" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_169" ontouchend="cambialengua(this)">
  <p class="TheWordoftheLord4">
    In quel tempo, Gesù disse:<br />«Io sono il buon pastore. Il buon pastore dà
    la propria vita per le pecore. Il mercenario - che non è pastore e al quale
    le pecore non appartengono - vede venire il lupo, abbandona le pecore e
    fugge, e il lupo le rapisce e le disperde; perché è un mercenario e non gli
    importa delle pecore.<br />Io sono il buon pastore, conosco le mie pecore e
    le mie pecore conoscono me, così come il Padre conosce me e io conosco Il
    Padre, e do la mia vita per le pecore.<br />E ho altre pecore che non
    provengono da questo recinto: anche quelle io devo guidare. Ascolteranno la
    mia voce e diventeranno un solo gregge, un solo pastore».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_170" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_171" ontouchend="cambialengua(this)">
  <p class="Summary">Non vi chiamo più servi, ma vi ho chiamato amici.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Giovanni<span
      class="alindcha">15, 9-17</span>
  </p>
</div>
<div class="ital hijo hijo_172" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_173" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli:<br />«Come il Padre ha amato
    me, anche io ho amato voi. Rimanete nel mio amore. Se osserverete i miei
    comandamenti, rimarrete nel mio amore, come io ho osservato i comandamenti
    del Padre mio e rimango nel suo amore. Vi ho detto queste cose perché la mia
    gioia sia in voi e la vostra gioia sia piena.<br />Questo è il mio
    comandamento: che vi amiate gli uni gli altri come io ho amato voi. Nessuno
    ha un amore più grande di questo: dare la sua vita per i propri amici. Voi
    siete miei amici, se fate ciò che io vi comando. Non vi chiamo più servi,
    perché il servo non sa quello che fa il suo padrone; ma vi ho chiamato
    amici, perché tutto ciò che ho udito dal Padre mio l'ho fatto conoscere a
    voi.<br />Non voi avete scelto me, ma io ho scelto voi e vi ho costituiti
    perché andiate e portiate frutto e il vostro frutto rimanga; perché tutto
    quello che chiederete al Padre nel mio nome, ve lo conceda. Questo vi
    comando: che vi amiate gli uni gli altri».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_174" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_175" ontouchend="cambialengua(this)">
  <p class="Summary">Pasci i miei agnelli, pasci le mie pecore.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Giovanni<span
      class="alindcha">21, 15-17</span>
  </p>
</div>
<div class="ital hijo hijo_176" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_177" ontouchend="cambialengua(this)">
  <p class="TheWordoftheLord4">
    In quel tempo, quando [si fu manifestato ai discepoli ed essi] ebbero
    mangiato, Gesù disse a Simon Pietro: «Simone, figlio di Giovanni, mi ami più
    di costoro?». Gli rispose: «Certo, Signore, tu lo sai che ti voglio bene».
    Gli disse: «Pasci i miei agnelli».<br />Gli disse di nuovo, per la seconda
    volta: «Simone, figlio di Giovanni, mi ami?». Gli rispose: «Certo, Signore,
    tu lo sai che ti voglio bene». Gli disse: «Pascola le mie pecore».<br />Gli
    disse per la terza volta: «Simone, figlio di Giovanni, mi vuoi bene?».
    Pietro rimase addolorato che per la terza volta gli domandasse: «Mi vuoi
    bene?», e gli disse: «Signore, tu conosci tutto; tu sai che ti voglio bene».
    Gli rispose Gesù: «Pasci le mie pecore».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_178" ontouchend="cambialengua(this)">
  <span class="red">R/. </span>Lode a te, o Cristo.
</div>
