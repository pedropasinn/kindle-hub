<div class="ital hijo hijo_1" ontouchend="cambialengua(this)">
  <h2>LUNEDI DELLA SETTIMANA SANTA</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Non griderà, non farà udire in piazza la sua voce.</p>
  <p class="Areadingfrom">
    Dal libro del profeta Isaia<span class="alindcha"> 42,1-7</span>
  </p>
  <p>
    «Ecco il mio servo che io sostengo,<br />il mio eletto di cui mi
    compiaccio.<br />Ho posto il mio spirito su di lui;<br />egli porterà il
    diritto alle nazioni.<br />Non griderà né alzerà il tono,<br />non farà
    udire in piazza la sua voce,<br />non spezzerà una canna incrinata,<br />non
    spegnerà uno stoppino dalla fiamma smorta;<br />proclamerà il diritto con
    verità.<br />Non verrà meno e non si abbatterà,<br />finché non avrà
    stabilito il diritto sulla terra,<br />e le isole attendono il suo
    insegnamento».<br />Così dice il Signore Dio, che crea i cieli e li
    dispiega, distende la terra con ciò che vi nasce, dà il respiro alla gente
    che la abita e l'alito a quanti camminano su di essa:<br />«Io, il Signore,
    ti ho chiamato per la giustizia<br />e ti ho preso per mano;<br />ti ho
    formato e ti ho stabilito<br />come alleanza del popolo<br />e luce delle
    nazioni,<br />perché tu apra gli occhi ai ciechi<br />e faccia uscire dal
    carcere i prigionieri,<br />dalla reclusione coloro che abitano nelle
    tenebre».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 26</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_6" ontouchend="cambialengua(this)">
  Il Signore è mia luce e mia salvezza:<br />di chi avrò timore?<br />Il Signore
  è difesa della mia vita:<br />di chi avrò paura?
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_8" ontouchend="cambialengua(this)">
  Quando mi assalgono i malvagi<br />per divorarmi la carne,<br />sono essi,
  avversari e nemici,<br />a inciampare e cadere.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_10" ontouchend="cambialengua(this)">
  Se contro di me si accampa un esercito,<br />il mio cuore non teme;<br />se
  contro di me si scatena una guerra,<br />anche allora ho fiducia.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_12" ontouchend="cambialengua(this)">
  Sono certo di contemplare la bontà del Signore<br />nella terra dei
  viventi.<br />Spera nel Signore, sii forte,<br />si rinsaldi il tuo cuore e
  spera nel Signore.
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_14" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Lode e onore a te, Signore Gesù!<br />Salve, nostro Re:<br />tu solo hai
    compassione di noi peccatori.<br />Lode e onore a te, Signore Gesù!
  </p>
</div>
<div class="ital hijo hijo_15" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Lasciala fare, perché essa lo conservi per il giorno della mia sepoltura.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">12, 1-11</span>
  </p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_17" ontouchend="cambialengua(this)">
  <p class="TheWordoftheLord4">
    Sei giorni prima della Pasqua, Gesù andò a Betania, dove si trovava Lazzaro,
    che egli aveva risuscitato dai morti. E qui fecero per lui una cena: Marta
    serviva e Lazzaro era uno dei commensali. Maria allora prese trecento grammi
    di profumo di puro nardo, assai prezioso, ne cosparse i piedi di Gesù, poi
    li asciugò con i suoi capelli, e tutta la casa si riempì dell'aroma di quel
    profumo. Allora Giuda Iscariota, uno dei suoi discepoli, che stava per
    tradirlo, disse: «Perché non si è venduto questo profumo per trecento denari
    e non si sono dati ai poveri?». Disse questo non perché gli importasse dei
    poveri, ma perché era un ladro e, siccome teneva la cassa, prendeva quello
    che vi mettevano dentro. Gesù allora disse: «Lasciala fare, perché ella lo
    conservi per il giorno della mia sepoltura. I poveri infatti li avete sempre
    con voi, ma non sempre avete me». Intanto una grande folla di Giudei venne a
    sapere che egli si trovava là e accorse, non solo per Gesù, ma anche per
    vedere Lazzaro che egli aveva risuscitato dai morti. I capi dei sacerdoti
    allora decisero di uccidere anche Lazzaro, perché molti Giudei se ne
    andavano a causa di lui e credevano in Gesù.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_19" ontouchend="cambialengua(this)">
  <h2>MARTEDI DELLA SETTIMANA SANTA</h2>
</div>
<div class="ital hijo hijo_20" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Io ti renderò luce delle nazioni, perché porti la mia salvezza fino
    all'estremità della terra.
  </p>
  <p class="Areadingfrom">
    Dal libro del profeta Isaia<span class="alindcha"> 49,1-6</span>
  </p>
  <p>
    Ascoltatemi, o isole, udite attentamente, nazioni lontane; il Signore dal
    seno materno mi ha chiamato, fino dal grembo di mia madre ha pronunciato il
    mio nome. Ha reso la mia bocca come spada affilata, mi ha nascosto all'ombra
    della sua mano, mi ha reso freccia appuntita, mi ha riposto nella sua
    faretra. Mi ha detto: «Mio servo tu sei, Israele, sul quale manifesterò la
    mia gloria». Io ho risposto: «Invano ho faticato, per nulla e invano ho
    consumato le mie forze. Ma, certo, il mio diritto è presso il Signore, la
    mia ricompensa presso il mio Dio». Ora ha parlato il Signore, che mi ha
    plasmato suo servo dal seno materno per ricondurre a lui Giacobbe e a lui
    riunire Israele - poiché ero stato onorato dal Signore e Dio era stato la
    mia forza -, e ha detto: «È troppo poco che tu sia mio servo per restaurare
    le tribù di Giacobbe e ricondurre i superstiti d'Israele. Io ti renderò luce
    delle nazioni, perché porti la mia salvezza fino all'estremità della terra».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_21" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_22" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 70</span>
  </p>
</div>
<div class="ital hijo hijo_23" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  salvezza.
</div>
<div class="ital hijo hijo_24" ontouchend="cambialengua(this)">
  In te, Signore, mi sono rifugiato,<br />mai sarò deluso.<br />Per la tua
  giustizia, liberami e difendimi,<br />tendi a me il tuo orecchio e salvami.
</div>
<div class="ital hijo hijo_25" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  salvezza.
</div>
<div class="ital hijo hijo_26" ontouchend="cambialengua(this)">
  Sii tu la mia roccia,<br />una dimora sempre accessibile;<br />hai deciso di
  darmi salvezza:<br />davvero mia rupe e mia fortezza tu sei! Mio Dio,<br />liberami
  dalle mani del malvagio.
</div>
<div class="ital hijo hijo_27" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  salvezza.
</div>
<div class="ital hijo hijo_28" ontouchend="cambialengua(this)">
  Sei tu, mio Signore, la mia speranza,<br />la mia fiducia, Signore, fin dalla
  mia giovinezza.<br />Su di te mi appoggiai fin dal grembo materno,<br />dal
  seno di mia madre sei tu il mio sostegno.
</div>
<div class="ital hijo hijo_29" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  salvezza.
</div>
<div class="ital hijo hijo_30" ontouchend="cambialengua(this)">
  La mia bocca racconterà la tua giustizia,<br />ogni giorno la tua salvezza,<br />che
  io non so misurare.<br />Fin dalla giovinezza, o Dio, mi hai istruito<br />e
  oggi ancora proclamo le tue meraviglie.
</div>
<div class="ital hijo hijo_31" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  salvezza.
</div>
<div class="ital hijo hijo_32" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Lode e onore a te, Signore Gesù!<br />Salve, nostro re, obbediente al
    Padre:<br />sei stato condotto alla croce,<br />come agnello mansueto al
    macello.<br />Lode e onore a te, Signore Gesù!
  </p>
</div>
<div class="ital hijo hijo_33" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Uno di voi mi tradirà... Non canterà il gallo, prima che tu non m'abbia
    rinnegato tre volte.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">13, 21-33. 36-38</span>
  </p>
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_35" ontouchend="cambialengua(this)">
  <p class="TheWordoftheLord4">
    In quel tempo, [mentre era a mensa con i suoi discepoli,] Gesù fu
    profondamente turbato e dichiarò: «In verità, in verità io vi dico: uno di
    voi mi tradirà». I discepoli si guardavano l'un l'altro, non sapendo bene di
    chi parlasse. Ora uno dei discepoli, quello che Gesù amava, si trovava a
    tavola al fianco di Gesù. Simon Pietro gli fece cenno di informarsi chi
    fosse quello di cui parlava. Ed egli, chinandosi sul petto di Gesù, gli
    disse: «Signore, chi è?». Rispose Gesù: «È colui per il quale intingerò il
    boccone e glielo darò». E, intinto il boccone, lo prese e lo diede a Giuda,
    figlio di Simone Iscariota. Allora, dopo il boccone, Satana entrò in lui.
    Gli disse dunque Gesù: «Quello che vuoi fare, fallo presto». Nessuno dei
    commensali capì perché gli avesse detto questo; alcuni infatti pensavano
    che, poiché Giuda teneva la cassa, Gesù gli avesse detto: «Compra quello che
    ci occorre per la festa», oppure che dovesse dare qualche cosa ai poveri.
    Egli, preso il boccone, subito uscì. Ed era notte. Quando fu uscito, Gesù
    disse: «Ora il Figlio dell'uomo è stato glorificato, e Dio è stato
    glorificato in lui. Se Dio è stato glorificato in lui, anche Dio lo
    glorificherà da parte sua e lo glorificherà subito. Figlioli, ancora per
    poco sono con voi; voi mi cercherete ma, come ho detto ai Giudei, ora lo
    dico anche a voi: dove vado io, voi non potete venire». Simon Pietro gli
    disse: «Signore, dove vai?». Gli rispose Gesù: «Dove io vado, tu per ora non
    puoi seguirmi; mi seguirai più tardi». Pietro disse: «Signore, perché non
    posso seguirti ora? Darò la mia vita per te!». Rispose Gesù: «Darai la tua
    vita per me? In verità, in verità io ti dico: non canterà il gallo, prima
    che tu non m'abbia rinnegato tre volte».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_37" ontouchend="cambialengua(this)">
  <h2>MERCOLEDI DELLA SETTIMANA SANTA</h2>
</div>
<div class="ital hijo hijo_38" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Non ho sottratto la faccia agli insulti e agli sputi.</p>
  <p class="Areadingfrom">
    Dal libro del profeta Isaia<span class="alindcha"> 50,4-9</span>
  </p>
  <p>
    Il Signore Dio mi ha dato una lingua da discepolo,<br />perché io sappia
    indirizzare<br />una parola allo sfiduciato.<br />Ogni mattina fa attento il
    mio orecchio<br />perché io ascolti come i discepoli.<br />Il Signore Dio mi
    ha aperto l'orecchio<br />e io non ho opposto resistenza,<br />non mi sono
    tirato indietro.<br />Ho presentato il mio dorso ai flagellatori,<br />le
    mie guance a coloro che mi strappavano la barba;<br />non ho sottratto la
    faccia<br />agli insulti e agli sputi.<br />Il Signore Dio mi assiste,<br />per
    questo non resto svergognato,<br />per questo rendo la mia faccia dura come
    pietra,<br />sapendo di non restare confuso.<br />È vicino chi mi rende
    giustizia:<br />chi oserà venire a contesa con me? Affrontiamoci.<br />Chi
    mi accusa? Si avvicini a me.<br />Ecco, il Signore Dio mi assiste:<br />chi
    mi dichiarerà colpevole?
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_40" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 68</span>
  </p>
</div>
<div class="ital hijo hijo_41" ontouchend="cambialengua(this)">
  <span class="red">R/. </span>O Dio, nella tua grande bontà, rispondimi.
</div>
<div class="ital hijo hijo_42" ontouchend="cambialengua(this)">
  Per te io sopporto l'insulto<br />e la vergogna mi copre la faccia;<br />sono
  diventato un estraneo ai miei fratelli,<br />uno straniero per i figli di mia
  madre.<br />Perché mi divora lo zelo per la tua casa,<br />gli insulti di chi
  ti insulta ricadono su di me.
</div>
<div class="ital hijo hijo_43" ontouchend="cambialengua(this)">
  <span class="red">R/. </span>O Dio, nella tua grande bontà, rispondimi.
</div>
<div class="ital hijo hijo_44" ontouchend="cambialengua(this)">
  Mi sento venir meno.<br />Mi aspettavo compassione, ma invano,<br />consolatori,
  ma non ne ho trovati.<br />Mi hanno messo veleno nel cibo<br />e quando avevo
  sete mi hanno dato aceto.
</div>
<div class="ital hijo hijo_45" ontouchend="cambialengua(this)">
  <span class="red">R/. </span>O Dio, nella tua grande bontà, rispondimi.
</div>
<div class="ital hijo hijo_46" ontouchend="cambialengua(this)">
  Loderò il nome di Dio con un canto,<br />lo magnificherò con un
  ringraziamento.<br />Vedano i poveri e si rallegrino;<br />voi che cercate
  Dio, fatevi coraggio,<br />perché il Signore ascolta i miseri<br />e non
  disprezza i suoi che sono prigionieri.
</div>
<div class="ital hijo hijo_47" ontouchend="cambialengua(this)">
  <span class="red">R/. </span>O Dio, nella tua grande bontà, rispondimi.
</div>
<div class="ital hijo hijo_48" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Lode e onore a te, Signore Gesù!<br />Salve, nostro Re, obbediente al
    Padre:<br />sei stato condotto alla croce,<br />come agnello mansueto al
    macello.<br />Lode e onore a te, Signore Gesù!
  </p>
</div>
<div class="ital hijo hijo_49" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Il Figlio dell'uomo se ne va, come sta scritto di lui; ma guai a quell'uomo
    dal quale il Figlio dell'uomo viene tradito!
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">26, 14-25</span>
  </p>
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_51" ontouchend="cambialengua(this)">
  <p class="TheWordoftheLord4">
    In quel tempo, uno dei Dodici, chiamato Giuda Iscariota, andò dai capi dei
    sacerdoti e disse: «Quanto volete darmi perché io ve lo consegni?». E quelli
    gli fissarono trenta monete d'argento. Da quel momento cercava l'occasione
    propizia per consegnare Gesù.<br />Il primo giorno degli Azzimi, i discepoli
    si avvicinarono a Gesù e gli dissero: «Dove vuoi che prepariamo per te,
    perché tu possa mangiare la Pasqua?». Ed egli rispose: «Andate in città, da
    un tale, e ditegli: "Il Maestro dice: Il mio tempo è vicino; farò la Pasqua
    da te con i miei discepoli"». I discepoli fecero come aveva loro ordinato
    Gesù, e prepararono la Pasqua.<br />Venuta la sera, si mise a tavola con i
    Dodici. Mentre mangiavano, disse: «In verità io vi dico: uno di voi mi
    tradirà». Ed essi, profondamente rattristati, cominciarono ciascuno a
    domandargli: «Sono forse io, Signore?». Ed egli rispose: «Colui che ha messo
    con me la mano nel piatto, è quello che mi tradirà. Il Figlio dell'uomo se
    ne va, come sta scritto di lui; ma guai a quell'uomo dal quale il Figlio
    dell'uomo viene tradito! Meglio per quell'uomo se non fosse mai nato!».
    Giuda, il traditore, disse: «Rabbi, sono forse io?». Gli rispose: «Tu l'hai
    detto».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_53" ontouchend="cambialengua(this)">
  <h2>GIOVEDI SANTO (MESSA DEL CRISMA)</h2>
</div>
<div class="ital hijo hijo_54" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary"></p>
  <p class="Areadingfrom">
    Dal libro del profeta Isaìa<span class="alindcha">61,1-3.6.8-9</span>
  </p>
  <p>
    Lo spirito del Signore Dio è su di me, perché il Signore mi ha consacrato
    con l'unzione; mi ha mandato a portare il lieto annuncio ai miseri, a
    fasciare le piaghe dei cuori spezzati, a proclamare la libertà degli
    schiavi, la scarcerazione dei prigionieri, a promulgare l'anno di grazia del
    Signore, il giorno di vendetta del nostro Dio, per consolare tutti gli
    afflitti, per dare agli afflitti di Sion una corona invece della cenere,
    olio di letizia invece dell'abito da lutto, veste di lode invece di uno
    spirito mesto. Voi sarete chiamati sacerdoti del Signore, ministri del
    nostro Dio sarete detti. Io darò loro fedelmente il salario, concluderò con
    loro un'alleanza eterna. Sarà famosa tra le genti la loro stirpe, la loro
    discendenza in mezzo ai popoli. Coloro che li vedranno riconosceranno che
    essi sono la stirpe benedetta dal Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_56" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 88</span>
  </p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_58" ontouchend="cambialengua(this)">
  Ho trovato Davide, mio servo,<br />con il mio santo olio l'ho consacrato;<br />la
  mia mano è il suo sostegno,<br />il mio braccio è la sua forza.
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_60" ontouchend="cambialengua(this)">
  La mia fedeltà e il mio amore saranno con lui<br />e nel mio nome s'innalzerà
  la sua fronte.<br />Egli mi invocherà: «Tu sei mio padre,<br />mio Dio e
  roccia della mia salvezza».
</div>
<div class="ital hijo hijo_61" ontouchend="cambialengua(this)">
  <span class="red">R/. </span>Canterò per sempre l'amore del Signore.
</div>
<div class="ital hijo hijo_62" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary"></p>
  <p class="Areadingfrom">
    Dal libro dell'Apocalisse di san Giovanni apostolo<span class="alindcha">1,5-8</span>
  </p>
  <p>
    Grazia a voi e pace da Gesù Cristo, il testimone fedele, il primogenito dei
    morti e il sovrano dei re della terra. A Colui che ci ama e ci ha liberati
    dai nostri peccati con il suo sangue, che ha fatto di noi un regno,
    sacerdoti per il suo Dio e Padre, a lui la gloria e la potenza nei secoli
    dei secoli. Amen. Ecco, viene con le nubi e ogni occhio lo vedrà, anche
    quelli che lo trafissero, e per lui tutte le tribù della terra si batteranno
    il petto. Sì, Amen! Dice il Signore Dio: io sono l'Alfa e l'Omèga, Colui che
    è, che era e che viene, l'Onnipotente!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_63" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_64" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Is 61,1</span>
  </p>
  <p class="PsalmAlleluiaVerse">
    Gloria e lode a te, Cristo Signore!<br />Lo Spirito del Signore è su di
    me:<br />mi ha mandato a portare<br />il lieto annunzio ai poveri.<br />Gloria
    e lode a te, Cristo Signore!
  </p>
</div>
<div class="ital hijo hijo_65" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">4, 16-21</span>
  </p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_67" ontouchend="cambialengua(this)">
  <p class="TheWordoftheLord4">
    In quel tempo, Gesù venne a Nàzaret, dove era cresciuto, e secondo il suo
    solito, di sabato, entrò nella sinagoga e si alzò a leggere. Gli fu dato il
    rotolo del profeta Isaìa; aprì il rotolo e trovò il passo dove era scritto:
    «Lo Spirito del Signore è sopra di me; per questo mi ha consacrato con
    l'unzione e mi ha mandato a portare ai poveri il lieto annuncio, a
    proclamare ai prigionieri la liberazione e ai ciechi la vista; a rimettere
    in libertà gli oppressi e proclamare l'anno di grazia del Signore».
    Riavvolse il rotolo, lo riconsegnò all'inserviente e sedette. Nella
    sinagoga, gli occhi di tutti erano fissi su di lui. Allora cominciò a dire
    loro: «Oggi si è compiuta questa Scrittura che voi avete ascoltato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_69" ontouchend="cambialengua(this)">
  <h2>GIOVEDI SANTO</h2>
  <h3>Alla Messa vespertina</h3>
</div>
<div class="ital hijo hijo_70" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Prescrizioni per la cena pasquale.</p>
  <p class="Areadingfrom">
    Dal libro dell'Esodo<span class="alindcha">12, 1-8.11-14</span>
  </p>
  <p>
    In quei giorni, il Signore disse a Mosè e ad Aronne in terra d'Egitto:<br />«Questo
    mese sarà per voi l'inizio dei mesi, sarà per voi il primo mese dell'anno.
    Parlate a tutta la comunità d'Israele e dite: "Il dieci di questo mese
    ciascuno si procuri un agnello per famiglia, un agnello per casa. Se la
    famiglia fosse troppo piccola per un agnello, si unirà al vicino, il più
    prossimo alla sua casa, secondo il numero delle persone; calcolerete come
    dovrà essere l'agnello secondo quanto ciascuno può mangiarne.<br />Il vostro
    agnello sia senza difetto, maschio, nato nell'anno; potrete sceglierlo tra
    le pecore o tra le capre e lo conserverete fino al quattordici di questo
    mese: allora tutta l'assemblea della comunità d'Israele lo immolerà al
    tramonto. Preso un po' del suo sangue, lo porranno sui due stipiti e
    sull'architrave delle case nelle quali lo mangeranno. In quella notte ne
    mangeranno la carne arrostita al fuoco; la mangeranno con azzimi e con erbe
    amare. Ecco in qual modo lo mangerete: con i fianchi cinti, i sandali ai
    piedi, il bastone in mano; lo mangerete in fretta. È la Pasqua del
    Signore!<br />In quella notte io passerò per la terra d'Egitto e colpirò
    ogni primogenito nella terra d'Egitto, uomo o animale; così farò giustizia
    di tutti gli dèi dell'Egitto. Io sono il Signore! Il sangue sulle case dove
    vi troverete servirà da segno in vostro favore: io vedrò il sangue e passerò
    oltre; non vi sarà tra voi flagello di sterminio quando io colpirò la terra
    d'Egitto. Questo giorno sarà per voi un memoriale; lo celebrerete come festa
    del Signore: di generazione in generazione lo celebrerete come un rito
    perenne"».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_71" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_72" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 115</span>
  </p>
</div>
<div class="ital hijo hijo_73" ontouchend="cambialengua(this)">
  <span class="red">R/. </span>Il tuo calice, Signore, è dono di salvezza.
</div>
<div class="ital hijo hijo_74" ontouchend="cambialengua(this)">
  Che cosa renderò al Signore,<br />per tutti i benefici che mi ha fatto?<br />Alzerò
  il calice della salvezza<br />e invocherò il nome del Signore.
</div>
<div class="ital hijo hijo_75" ontouchend="cambialengua(this)">
  <span class="red">R/. </span>Il tuo calice, Signore, è dono di salvezza.
</div>
<div class="ital hijo hijo_76" ontouchend="cambialengua(this)">
  Agli occhi del Signore è preziosa<br />la morte dei suoi fedeli.<br />Io sono
  tuo servo, figlio della tua schiava:<br />tu hai spezzato le mie catene.
</div>
<div class="ital hijo hijo_77" ontouchend="cambialengua(this)">
  <span class="red">R/. </span>Il tuo calice, Signore, è dono di salvezza.
</div>
<div class="ital hijo hijo_78" ontouchend="cambialengua(this)">
  A te offrirò un sacrificio di ringraziamento<br />e invocherò il nome del
  Signore.<br />Adempirò i miei voti al Signore<br />davanti a tutto il suo
  popolo.
</div>
<div class="ital hijo hijo_79" ontouchend="cambialengua(this)">
  <span class="red">R/. </span>Il tuo calice, Signore, è dono di salvezza.
</div>
<div class="ital hijo hijo_80" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Ogni volta che mangiate questo pane e bevete al calice, voi annunciate la
    morte del Signore.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">
      11,23-26</span>
  </p>
  <p>
    Fratelli, io ho ricevuto dal Signore quello che a mia volta vi ho trasmesso:
    il Signore Gesù, nella notte in cui veniva tradito, prese del pane e, dopo
    aver reso grazie, lo spezzò e disse: «Questo è il mio corpo, che è per voi;
    fate questo in memoria di me».<br />Allo stesso modo, dopo aver cenato,
    prese anche il calice, dicendo: «Questo calice è la nuova alleanza nel mio
    sangue; fate questo, ogni volta che ne bevete, in memoria di me».<br />Ogni
    volta infatti che mangiate questo pane e bevete al calice, voi annunciate la
    morte del Signore, finché egli venga.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_82" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Cf. Gv 13,34</span>
  </p>
  <p class="PsalmAlleluiaVerse">
    Gloria e lode e onore a te, Cristo Signore!<br />Vi do un comandamento
    nuovo, dice il Signore:<br />come io ho amato voi, così amatevi anche voi
    gli uni gli altri. (Cfr. Gv 13,34)<br />Gloria e lode e onore a te, Cristo
    Signore!
  </p>
</div>
<div class="ital hijo hijo_83" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Li amò sino alla fine.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">13, 1-15</span>
  </p>
</div>
<div class="ital hijo hijo_84" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_85" ontouchend="cambialengua(this)">
  <p class="TheWordoftheLord4">
    Prima della festa di Pasqua, Gesù, sapendo che era venuta la sua ora di
    passare da questo mondo al Padre, avendo amato i suoi che erano nel mondo,
    li amò sino alla fine.<br />Durante la cena, quando il diavolo aveva già
    messo in cuore a Giuda, figlio di Simone Iscariota, di tradirlo, Gesù,
    sapendo che il Padre gli aveva dato tutto nelle mani e che era venuto da Dio
    e a Dio ritornava, si alzò da tavola, depose le vesti, prese un asciugamano
    e se lo cinse attorno alla vita. Poi versò dell'acqua nel catino e cominciò
    a lavare i piedi dei discepoli e ad asciugarli con l'asciugamano di cui si
    era cinto.<br />Venne dunque da Simon Pietro e questi gli disse: «Signore,
    tu lavi i piedi a me?». Rispose Gesù: «Quello che io faccio, tu ora non lo
    capisci; lo capirai dopo». Gli disse Pietro: «Tu non mi laverai i piedi in
    eterno!». Gli rispose Gesù: «Se non ti laverò, non avrai parte con me». Gli
    disse Simon Pietro: «Signore, non solo i miei piedi, ma anche le mani e il
    capo!». Soggiunse Gesù: «Chi ha fatto il bagno, non ha bisogno di lavarsi se
    non i piedi ed è tutto puro; e voi siete puri, ma non tutti». Sapeva infatti
    chi lo tradiva; per questo disse: «Non tutti siete puri».<br />Quando ebbe
    lavato loro i piedi, riprese le sue vesti, sedette di nuovo e disse loro:
    «Capite quello che ho fatto per voi? Voi mi chiamate il Maestro e il
    Signore, e dite bene, perché lo sono. Se dunque io, il Signore e il Maestro,
    ho lavato i piedi a voi, anche voi dovete lavare i piedi gli uni agli altri.
    Vi ho dato un esempio, infatti, perché anche voi facciate come io ho fatto a
    voi».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Lode a te, o Cristo.
</div>
