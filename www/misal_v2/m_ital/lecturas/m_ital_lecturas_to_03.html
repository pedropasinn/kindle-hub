<div class="ital hijo hijo_1" ontouchend="cambialengua(this)">
  <h2>III DOMENICA DEL TEMPO ORDINARIO</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Nella Galilea delle genti, il popolo vide una grande luce.
  </p>
  <p class="Areadingfrom">
    Dal libro del profeta Isaia<span class="alindcha">8,23 -9,2</span>
  </p>
  <p>
    In passato il Signore umiliò la terra di Zàbulon e la terra di Nèftali, ma
    in futuro renderà gloriosa la via del mare, oltre il Giordano, Galilea delle
    genti.<br />Il popolo che camminava nelle tenebre<br />ha visto una grande
    luce;<br />su coloro che abitavano in terra tenebrosa<br />una luce
    rifulse.<br />Hai moltiplicato la gioia,<br />hai aumentato la letizia.<br />Gioiscono
    davanti a te<br />come si gioisce quando si miete<br />e come si esulta
    quando si divide la preda.<br />Perché tu hai spezzato il giogo che
    l'opprimeva,<br />la sbarra sulle sue spalle,<br />e il bastone del suo
    aguzzino,<br />come nel giorno di Mádian.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 26</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_6" ontouchend="cambialengua(this)">
  Il Signore è mia luce e mia salvezza:<br />di chi avrò timore?<br />Il Signore
  è difesa della mia vita:<br />di chi avrò paura?
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_8" ontouchend="cambialengua(this)">
  Una cosa ho chiesto al Signore,<br />questa sola io cerco:<br />abitare nella
  casa del Signore<br />tutti i giorni della mia vita,<br />per contemplare la
  bellezza del Signore<br />e ammirare il suo santuario.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_10" ontouchend="cambialengua(this)">
  Sono certo di contemplare la bontà del Signore<br />nella terra dei
  viventi.<br />Spera nel Signore, sii forte,<br />si rinsaldi il tuo cuore e
  spera nel Signore.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Il Signore è mia luce e mia salvezza.
</div>
<div class="ital hijo hijo_12" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Siate tutti unanimi nel parlare, perché non vi siano divisioni tra voi.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">1,10-13.17</span>
  </p>
  <p>
    Vi esorto, fratelli, per il nome del Signore nostro Gesù Cristo, a essere
    tutti unanimi nel parlare, perché non vi siano divisioni tra voi, ma siate
    in perfetta unione di pensiero e di sentire.<br />Infatti a vostro riguardo,
    fratelli, mi è stato segnalato dai familiari di Cloe che tra voi vi sono
    discordie. Mi riferisco al fatto che ciascuno di voi dice: «Io sono di
    Paolo», «Io invece sono di Apollo», «Io invece di Cefa», «E io di
    Cristo».<br />È forse diviso il Cristo? Paolo è stato forse crocifisso per
    voi? O siete stati battezzati nel nome di Paolo?<br />Cristo infatti non mi
    ha mandato a battezzare, ma ad annunciare il Vangelo, non con sapienza di
    parola, perché non venga resa vana la croce di Cristo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_14" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Gesù predicava il vangelo del Regno<br />e guariva
    ogni sorta di infermità nel popolo.<br />Alleluia.
  </p>
</div>
<div class="ital hijo hijo_15" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Venne a Cafarnao perché si compisse ciò che era stato detto per mezzo del
    profeta Isaia.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">4, 12-23</span>
  </p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_17" ontouchend="cambialengua(this)">
  <p class="TheWordoftheLord4">
    Quando Gesù seppe che Giovanni era stato arrestato, si ritirò nella Galilea,
    lasciò Nazaret e andò ad abitare a Cafarnao, sulla riva del mare, nel
    territorio di Zàbulon e di Neftali, perché si compisse ciò che era stato
    detto per mezzo del profeta Isaia:<br />«Terra di Zàbulon e terra di
    Neftali,<br />sulla via del mare, oltre il Giordano,<br />Galilea delle
    genti!<br />Il popolo che abitava nelle tenebre<br />vide una grande
    luce,<br />per quelli che abitavano in regione e ombra di morte<br />una
    luce è sorta».<br />Da allora Gesù cominciò a predicare e a dire:
    «Convertitevi, perché il regno dei cieli è vicino».<br />Mentre camminava
    lungo il mare di Galilea, vide due fratelli, Simone, chiamato Pietro, e
    Andrea suo fratello, che gettavano le reti in mare; erano infatti pescatori.
    E disse loro: «Venite dietro a me, vi farò pescatori di uomini». Ed essi
    subito lasciarono le reti e lo seguirono. Andando oltre, vide altri due
    fratelli, Giacomo, figlio di Zebedeo, e Giovanni suo fratello, che nella
    barca, insieme a Zebedeo loro padre, riparavano le loro reti, e li chiamò.
    Ed essi subito lasciarono la barca e il loro padre e lo seguirono.<br />Gesù
    percorreva tutta la Galilea, insegnando nelle loro sinagoghe, annunciando il
    vangelo del Regno e guarendo ogni sorta di malattie e di infermità nel
    popolo.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_18" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">4, 12-17</span>
  </p>
</div>
<div class="ital hijo hijo_19" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_20" ontouchend="cambialengua(this)">
  <p class="TheWordoftheLord4">
    Quando Gesù seppe che Giovanni era stato arrestato, si ritirò nella Galilea,
    lasciò Nazaret e andò ad abitare a Cafarnao, sulla riva del mare, nel
    territorio di Zàbulon e di Neftali, perché si compisse ciò che era stato
    detto per mezzo del profeta Isaia:<br />«Terra di Zàbulon e terra di
    Neftali,<br />sulla via del mare, oltre il Giordano,<br />Galilea delle
    genti!<br />Il popolo che abitava nelle tenebre<br />vide una grande
    luce,<br />per quelli che abitavano in regione e ombra di morte<br />una
    luce è sorta».<br />Da allora Gesù cominciò a predicare e a dire:
    «Convertitevi, perché il regno dei cieli è vicino».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_21" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_22" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    I Niniviti si convertirono dalla loro condotta malvagia.
  </p>
  <p class="Areadingfrom">
    Dal libro del profeta Giona<span class="alindcha">3, 1-5.10</span>
  </p>
  <p>
    Fu rivolta a Giona questa parola del Signore: «Alzati, va' a Nìnive, la
    grande città, e annuncia loro quanto ti dico». Giona si alzò e andò a Nìnive
    secondo la parola del Signore.<br />Nìnive era una città molto grande, larga
    tre giornate di cammino. Giona cominciò a percorrere la città per un giorno
    di cammino e predicava: «Ancora quaranta giorni e Nìnive sarà distrutta».<br />I
    cittadini di Nìnive credettero a Dio e bandirono un digiuno, vestirono il
    sacco, grandi e piccoli. Dio vide le loro opere, che cioè si erano
    convertiti dalla loro condotta malvagia, e Dio si ravvide riguardo al male
    che aveva minacciato di fare loro e non lo fece.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_23" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_24" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 24</span>
  </p>
</div>
<div class="ital hijo hijo_25" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_26" ontouchend="cambialengua(this)">
  Fammi conoscere, Signore, le tue vie,<br />insegnami i tuoi sentieri.<br />Guidami
  nella tua fedeltà e istruiscimi,<br />perché sei tu il Dio della mia salvezza.
</div>
<div class="ital hijo hijo_27" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_28" ontouchend="cambialengua(this)">
  Ricordati, Signore, della tua misericordia<br />e del tuo amore, che è da
  sempre.<br />Ricordati di me nella tua misericordia,<br />per la tua bontà,
  Signore.
</div>
<div class="ital hijo hijo_29" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_30" ontouchend="cambialengua(this)">
  Buono e retto è il Signore,<br />indica ai peccatori la via giusta;<br />guida
  i poveri secondo giustizia,<br />insegna ai poveri la sua via.
</div>
<div class="ital hijo hijo_31" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_32" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Passa la figura di questo mondo.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">7,29-31</span>
  </p>
  <p>
    Questo vi dico, fratelli: il tempo si è fatto breve; d'ora innanzi, quelli
    che hanno moglie, vivano come se non l'avessero; quelli che piangono, come
    se non piangessero; quelli che gioiscono, come se non gioissero; quelli che
    comprano, come se non possedessero; quelli che usano i beni del mondo, come
    se non li usassero pienamente: passa infatti la figura di questo mondo!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_33" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_34" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Il regno di Dio è vicino;<br />convertitevi e
    credete nel Vangelo.<br />Alleluia.
  </p>
</div>
<div class="ital hijo hijo_35" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Convertitevi e credete al Vangelo.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">1, 14-20</span>
  </p>
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_37" ontouchend="cambialengua(this)">
  <p class="TheWordoftheLord4">
    Dopo che Giovanni fu arrestato, Gesù andò nella Galilea, proclamando il
    vangelo di Dio, e diceva: «Il tempo è compiuto e il regno di Dio è vicino;
    convertitevi e credete nel Vangelo». Passando lungo il mare di Galilea, vide
    Simone e Andrea, fratello di Simone, mentre gettavano le reti in mare; erano
    infatti pescatori. Gesù disse loro: «Venite dietro a me, vi farò diventare
    pescatori di uomini». E subito lasciarono le reti e lo seguirono. Andando un
    poco oltre, vide Giacomo, figlio di Zebedeo, e Giovanni suo fratello, mentre
    anch'essi nella barca riparavano le reti. E subito li chiamò. Ed essi
    lasciarono il loro padre Zebedeo nella barca con i garzoni e andarono dietro
    a lui.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_39" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Leggevano il libro della legge e ne spiegavano il senso.
  </p>
  <p class="Areadingfrom">
    Dal libro di Neemìa<span class="alindcha">8, 2-4. 5-6.8-10</span>
  </p>
  <p>
    In quei giorni, il sacerdote Esdra portò la legge davanti all'assemblea
    degli uomini, delle donne e di quanti erano capaci di intendere.<br />Lesse
    il libro sulla piazza davanti alla porta delle Acque, dallo spuntare della
    luce fino a mezzogiorno, in presenza degli uomini, delle donne e di quelli
    che erano capaci d'intendere; tutto il popolo tendeva l'orecchio al libro
    della legge. Lo scriba Esdra stava sopra una tribuna di legno, che avevano
    costruito per l'occorrenza.<br />Esdra aprì il libro in presenza di tutto il
    popolo, poiché stava più in alto di tutti; come ebbe aperto il libro, tutto
    il popolo si alzò in piedi. Esdra benedisse il Signore, Dio grande, e tutto
    il popolo rispose: «Amen, amen», alzando le mani; si inginocchiarono e si
    prostrarono con la faccia a terra dinanzi al Signore.<br />I leviti
    leggevano il libro della legge di Dio a brani distinti e spiegavano il
    senso, e così facevano comprendere la lettura.<br />Neemia, che era il
    governatore, Esdra, sacerdote e scriba, e i leviti che ammaestravano il
    popolo dissero a tutto il popolo: «Questo giorno è consacrato al Signore,
    vostro Dio; non fate lutto e non piangete!». Infatti tutto il popolo
    piangeva, mentre ascoltava le parole della legge.<br />Poi Neemia disse
    loro: «Andate, mangiate carni grasse e bevete vini dolci e mandate porzioni
    a quelli che nulla hanno di preparato, perché questo giorno è consacrato al
    Signore nostro; non vi rattristate, perché la gioia del Signore è la vostra
    forza».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_41" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 18</span>
  </p>
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Le tue parole, Signore, sono spirito e vita.
</div>
<div class="ital hijo hijo_43" ontouchend="cambialengua(this)">
  La legge del Signore è perfetta,<br />rinfranca l'anima;<br />la testimonianza
  del Signore è stabile,<br />rende saggio il semplice.
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Le tue parole, Signore, sono spirito e vita.
</div>
<div class="ital hijo hijo_45" ontouchend="cambialengua(this)">
  I precetti del Signore sono retti,<br />fanno gioire il cuore;<br />il comando
  del Signore è limpido,<br />illumina gli occhi.
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Le tue parole, Signore, sono spirito e vita.
</div>
<div class="ital hijo hijo_47" ontouchend="cambialengua(this)">
  Il timore del Signore è puro,<br />rimane per sempre;<br />i giudizi del
  Signore sono fedeli,<br />sono tutti giusti.
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Le tue parole, Signore, sono spirito e vita.
</div>
<div class="ital hijo hijo_49" ontouchend="cambialengua(this)">
  Ti siano gradite le parole della mia bocca;<br />davanti a te i pensieri del
  mio cuore,<br />Signore, mia roccia e mio redentore.
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Le tue parole, Signore, sono spirito e vita.
</div>
<div class="ital hijo hijo_51" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Voi siete corpo di Cristo, ognuno secondo la propria parte.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">12,12-31</span>
  </p>
  <p>
    Fratelli, come il corpo è uno solo e ha molte membra, e tutte le membra del
    corpo, pur essendo molte, sono un corpo solo, così anche il Cristo. Infatti
    noi tutti siamo stati battezzati mediante un solo Spirito in un solo corpo,
    Giudei o Greci, schiavi o liberi; e tutti siamo stati dissetati da un solo
    Spirito.<br />E infatti il corpo non è formato da un membro solo, ma da
    molte membra. Se il piede dicesse: «Poiché non sono mano, non appartengo al
    corpo», non per questo non farebbe parte del corpo. E se l'orecchio dicesse:
    «Poiché non sono occhio, non appartengo al corpo», non per questo non
    farebbe parte del corpo. Se tutto il corpo fosse occhio, dove sarebbe
    l'udito? Se tutto fosse udito, dove sarebbe l'odorato?<br />Ora, invece, Dio
    ha disposto le membra del corpo in modo distinto, come egli ha voluto. Se
    poi tutto fosse un membro solo, dove sarebbe il corpo? Invece molte sono le
    membra, ma uno solo è il corpo. Non può l'occhio dire alla mano: «Non ho
    bisogno di te»; oppure la testa ai piedi: «Non ho bisogno di voi». Anzi
    proprio le membra del corpo che sembrano più deboli sono le più necessarie;
    e le parti del corpo che riteniamo meno onorevoli le circondiamo di maggiore
    rispetto, e quelle indecorose sono trattate con maggiore decenza, mentre
    quelle decenti non ne hanno bisogno. Ma Dio ha disposto il corpo conferendo
    maggiore onore a ciò che non ne ha, perché nel corpo non vi sia divisione,
    ma anzi le varie membra abbiano cura le une delle altre. Quindi se un membro
    soffre, tutte le membra soffrono insieme; e se un membro è onorato, tutte le
    membra gioiscono con lui.<br />Ora voi siete corpo di Cristo e, ognuno
    secondo la propria parte, sue membra. Alcuni perciò Dio li ha posti nella
    Chiesa in primo luogo come apostoli, in secondo luogo come profeti, in terzo
    luogo come maestri; poi ci sono i miracoli, quindi il dono delle guarigioni,
    di assistere, di governare, di parlare varie lingue. Sono forse tutti
    apostoli? Tutti profeti? Tutti maestri? Tutti fanno miracoli? Tutti
    possiedono il dono delle guarigioni? Tutti parlano lingue? Tutti le
    interpretano?
  </p>
  <p>Aspirate ai carismi più grandi!</p>
  <p class="TheWordoftheLord">Parola di Dio.</p>
</div>
<div class="ital hijo hijo_52" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Voi siete corpo di Cristo, ognuno secondo la propria parte.
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">12,12-14.27</span>
  </p>
  <p>
    Fratelli, come il corpo è uno solo e ha molte membra, e tutte le membra del
    corpo, pur essendo molte, sono un corpo solo, così anche il Cristo.<br />Infatti
    noi tutti siamo stati battezzati mediante un solo Spirito in un solo corpo,
    Giudei o Greci, schiavi o liberi; e tutti siamo stati dissetati da un solo
    Spirito.<br />E infatti il corpo non è formato da un membro solo, ma da
    molte membra.<br />Ora voi siete corpo di Cristo e, ognuno secondo la
    propria parte, sue membra.
  </p>
  <p>Ora voi siete corpo di Cristo e sue membra, ciascuno per la sua parte.</p>
  <p>Aspirate ai carismi più grandi!</p>
  <p class="TheWordoftheLord">Parola di Dio.</p>
</div>
<div class="ital hijo hijo_53" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_54" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Il Signore mi ha mandato a portare<br />ai poveri
    il lieto annuncio,<br />a proclamare ai prigionieri la liberazione.<br />Alleluia.
  </p>
</div>
<div class="ital hijo hijo_55" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Oggi si è compiuta questa Scrittura.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">1, 1-4; 4, 14-21</span>
  </p>
</div>
<div class="ital hijo hijo_56" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_57" ontouchend="cambialengua(this)">
  <p class="TheWordoftheLord4">
    Poiché molti hanno cercato di raccontare con ordine gli avvenimenti che si
    sono compiuti in mezzo a noi, come ce li hanno trasmessi coloro che ne
    furono testimoni oculari fin da principio e divennero ministri della Parola,
    così anch'io ho deciso di fare ricerche accurate su ogni circostanza, fin
    dagli inizi, e di scriverne un resoconto ordinato per te, illustre Teofilo,
    in modo che tu possa renderti conto della solidità degli insegnamenti che
    hai ricevuto.<br />In quel tempo, Gesù ritornò in Galilea con la potenza
    dello Spirito e la sua fama si diffuse in tutta la regione. Insegnava nelle
    loro sinagoghe e gli rendevano lode.<br />Venne a Nazaret, dove era
    cresciuto, e secondo il suo solito, di sabato, entrò nella sinagoga e si
    alzò a leggere. Gli fu dato il rotolo del profeta Isaia; aprì il rotolo e
    trovò il passo dove era scritto:<br />«Lo Spirito del Signore è sopra di
    me;<br />per questo mi ha consacrato con l'unzione<br />e mi ha mandato a
    portare ai poveri il lieto annuncio,<br />a proclamare ai prigionieri la
    liberazione<br />e ai ciechi la vista;<br />a rimettere in libertà gli
    oppressi,<br />a proclamare l'anno di grazia del Signore».<br />Riavvolse il
    rotolo, lo riconsegnò all'inserviente e sedette. Nella sinagoga, gli occhi
    di tutti erano fissi su di lui. Allora cominciò a dire loro: «Oggi si è
    compiuta questa Scrittura che voi avete ascoltato».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_59" ontouchend="cambialengua(this)">
  <h2>LUNEDI della III settimana del Tempo Ordinario</h2>
</div>
<div
  class="ital red hijo hijo_60"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_61" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Cristo, dopo essersi offerto una sola volta per togliere il peccato di
    molti, apparirà una seconda volta a coloro che l'aspettano.
  </p>
  <p class="Areadingfrom">
    Dalla lettera agli Ebrei<span class="alindcha">9, 15.24-28</span>
  </p>
  <p>
    Fratelli, Cristo è mediatore di un'alleanza nuova, perché, essendo
    intervenuta la sua morte in riscatto delle trasgressioni commesse sotto la
    prima alleanza, coloro che sono stati chiamati ricevano l'eredità eterna che
    era stata promessa.<br />Cristo infatti non è entrato in un santuario fatto
    da mani d'uomo, figura di quello vero, ma nel cielo stesso, per comparire
    ora al cospetto di Dio in nostro favore.<br />E non deve offrire se stesso
    più volte, come il sommo sacerdote che entra nel santuario ogni anno con
    sangue altrui: in questo caso egli, fin dalla fondazione del mondo, avrebbe
    dovuto soffrire molte volte. Invece ora, una volta sola, nella pienezza dei
    tempi, egli è apparso per annullare il peccato mediante il sacrificio di se
    stesso.<br />E come per gli uomini è stabilito che muoiano una sola volta,
    dopo di che viene il giudizio, così Cristo, dopo essersi offerto una sola
    volta per togliere il peccato di molti, apparirà una seconda volta, senza
    alcuna relazione con il peccato, a coloro che l'aspettano per la loro
    salvezza.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_62" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_63" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 97 (98)</span>
  </p>
</div>
<div class="ital hijo hijo_64" ontouchend="cambialengua(this)">
  <span class="red">R/. </span>Cantate al Signore un canto nuovo, perché ha
  compiuto meraviglie.
</div>
<div class="ital hijo hijo_65" ontouchend="cambialengua(this)">
  Cantate al Signore un canto nuovo,<br />perché ha compiuto prodigi.<br />Gli
  ha dato vittoria la sua destra<br />e il suo braccio santo.
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Salvati dall'amore, cantiamo un canto nuovo.
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Cantate al Signore un canto nuovo, perché ha
  compiuto meraviglie.
</div>
<div class="ital hijo hijo_67" ontouchend="cambialengua(this)">
  Il Signore ha fatto conoscere la sua salvezza,<br />agli occhi delle genti ha
  rivelato la sua giustizia.<br />Egli si è ricordato del suo amore,<br />della
  sua fedeltà alla casa d'Israele.
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Cantate al Signore un canto nuovo, perché ha
  compiuto meraviglie.
</div>
<div class="ital hijo hijo_69" ontouchend="cambialengua(this)">
  Tutti i confini della terra hanno veduto<br />la vittoria del nostro Dio.<br />Acclami
  il Signore tutta la terra,<br />gridate, esultate, cantate inni!
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Cantate al Signore un canto nuovo, perché ha
  compiuto meraviglie.
</div>
<div class="ital hijo hijo_71" ontouchend="cambialengua(this)">
  Cantate inni al Signore con la cetra,<br />con la cetra e al suono di
  strumenti a corde;<br />con le trombe e al suono del corno<br />acclamate
  davanti al re, il Signore.
</div>
<div class="ital hijo hijo_72" ontouchend="cambialengua(this)">
  <span class="red">R/. </span>Cantate al Signore un canto nuovo, perché ha
  compiuto meraviglie.
</div>
<div
  class="ital red hijo hijo_73"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_74" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Tu pascerai il mio popolo Israele.</p>
  <p class="Areadingfrom">
    Dal secondo libro di Samuele<span class="alindcha">5, 1-7.10</span>
  </p>
  <p>
    In quei giorni, vennero tutte le tribù d'Israele da Davide a Ebron, e gli
    dissero: «Ecco noi siamo tue ossa e tua carne. Già prima, quando regnava
    Saul su di noi, tu conducevi e riconducevi Israele. Il Signore ti ha detto:
    “Tu pascerai il mio popolo Israele, tu sarai capo d'Israele”». Vennero
    dunque tutti gli anziani d'Israele dal re a Ebron, il re Davide concluse con
    loro un'alleanza a Ebron davanti al Signore ed essi unsero Davide re
    d'Israele.<br />Davide aveva trent'anni quando fu fatto re e regnò
    quarant'anni. A Ebron regnò su Giuda sette anni e sei mesi e a Gerusalemme
    regnò trentatré anni su tutto Israele e su Giuda.<br />Il re e i suoi uomini
    andarono a Gerusalemme contro i Gebusei che abitavano in quella regione.
    Costoro dissero a Davide: «Tu qui non entrerai: i ciechi e gli zoppi ti
    respingeranno», per dire: «Davide non potrà entrare qui». Ma Davide espugnò
    la rocca di Sion, cioè la Città di Davide.<br />Davide andava sempre più
    crescendo in potenza e il Signore, Dio degli eserciti, era con lui.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_75" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_76" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 88 (89)</span>
  </p>
</div>
<div class="ital hijo hijo_77" ontouchend="cambialengua(this)">
  <span class="red">R/. </span>La mia fedeltà e il mio amore saranno con lui.<br /><span
    class="red">Oppure:</span><br />Il Signore è fedele e protegge il suo servo.
</div>
<div class="ital hijo hijo_78" ontouchend="cambialengua(this)">
  Un tempo parlasti in visione ai tuoi fedeli, dicendo:<br />«Ho portato aiuto a
  un prode,<br />ho esaltato un eletto tra il mio popolo.
</div>
<div class="ital hijo hijo_79" ontouchend="cambialengua(this)">
  <span class="red">R/. </span>La mia fedeltà e il mio amore saranno con lui.<br /><span
    class="red">Oppure:</span><br />Il Signore è fedele e protegge il suo servo.
</div>
<div class="ital hijo hijo_80" ontouchend="cambialengua(this)">
  Ho trovato Davide, mio servo,<br />con il mio santo olio l'ho consacrato;<br />la
  mia mano è il suo sostegno,<br />il mio braccio è la sua forza.
</div>
<div class="ital hijo hijo_81" ontouchend="cambialengua(this)">
  <span class="red">R/. </span>La mia fedeltà e il mio amore saranno con lui.<br /><span
    class="red">Oppure:</span><br />Il Signore è fedele e protegge il suo servo.
</div>
<div class="ital hijo hijo_82" ontouchend="cambialengua(this)">
  La mia fedeltà e il mio amore saranno con lui<br />e nel mio nome s'innalzerà
  la sua fronte.<br />Farò estendere sul mare la sua mano<br />e sui fiumi la
  sua destra».
</div>
<div class="ital hijo hijo_83" ontouchend="cambialengua(this)">
  <span class="red">R/. </span>La mia fedeltà e il mio amore saranno con lui.<br /><span
    class="red">Oppure:</span><br />Il Signore è fedele e protegge il suo servo.
</div>
<div class="ital hijo hijo_84" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. 2 Tm 1,10)</span>
  </p>
  <p class="PsalmAlleluiaVerse">
    Alleluia, alleluia.<br />Il salvatore nostro Cristo Gesù ha vinto la
    morte<br />e ha fatto risplendere la vita per mezzo del Vangelo.<br />Alleluia.
  </p>
</div>
<div class="ital hijo hijo_85" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Satana è finito.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">3, 22-30</span>
  </p>
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_87" ontouchend="cambialengua(this)">
  <p class="TheWordoftheLord4">
    In quel tempo, gli scribi, che erano scesi da Gerusalemme, dicevano: «Costui
    è posseduto da Beelzebùl e scaccia i demoni per mezzo del capo dei
    demoni».<br />Ma egli li chiamò e con parabole diceva loro: «Come può Satana
    scacciare Satana? Se un regno è diviso in se stesso, quel regno non potrà
    restare in piedi; se una casa è divisa in se stessa, quella casa non potrà
    restare in piedi. Anche Satana, se si ribella contro se stesso ed è diviso,
    non può restare in piedi, ma è finito.<br />Nessuno può entrare nella casa
    di un uomo forte e rapire i suoi beni, se prima non lo lega. Soltanto allora
    potrà saccheggiargli la casa.<br />In verità io vi dico: tutto sarà
    perdonato ai figli degli uomini, i peccati e anche tutte le bestemmie che
    diranno; ma chi avrà bestemmiato contro lo Spirito Santo non sarà perdonato
    in eterno: è reo di colpa eterna».<br />Poiché dicevano: «È posseduto da uno
    spirito impuro».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_88" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_89" ontouchend="cambialengua(this)">
  <h2>MARTEDI della III settimana del Tempo Ordinario</h2>
</div>
<div
  class="ital red hijo hijo_90"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_91" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ecco, io vengo per fare, o Dio, la tua volontà.</p>
  <p class="Areadingfrom">
    Dalla lettera agli Ebrei<span class="alindcha">10,1-10</span>
  </p>
  <p>
    Fratelli, la Legge, poiché possiede soltanto un'ombra dei beni futuri e non
    la realtà stessa delle cose, non ha mai il potere di condurre alla
    perfezione per mezzo di sacrifici - sempre uguali, che si continuano a
    offrire di anno in anno - coloro che si accostano a Dio. Altrimenti, non si
    sarebbe forse cessato di offrirli, dal momento che gli offerenti, purificati
    una volta per tutte, non avrebbero più alcuna coscienza dei peccati? Invece
    in quei sacrifici si rinnova di anno in anno il ricordo dei peccati. È
    impossibile infatti che il sangue di tori e di capri elimini i peccati. Per
    questo, entrando nel mondo, Cristo dice:<br />«Tu non hai voluto né
    sacrificio né offerta,<br />un corpo invece mi hai preparato.<br />Non hai
    gradito<br />né olocausti né sacrifici per il peccato.<br />Allora ho detto:
    "Ecco, io vengo<br />- poiché di me sta scritto nel rotolo del libro -<br />per
    fare, o Dio, la tua volontà"».<br />Dopo aver detto: «Tu non hai voluto e
    non hai gradito né sacrifici né offerte, né olocausti né sacrifici per il
    peccato», cose che vengono offerte secondo la Legge, soggiunge: «Ecco, io
    vengo a fare la tua volontà». Così egli abolisce il primo sacrificio per
    costituire quello nuovo. Mediante quella volontà siamo stati santificati per
    mezzo dell'offerta del corpo di Gesù Cristo, una volta per sempre.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_92" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_93" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 39 (40)</span>
  </p>
</div>
<div class="ital hijo hijo_94" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_95" ontouchend="cambialengua(this)">
  Ho sperato, ho sperato nel Signore,<br />ed egli su di me si è chinato,<br />ha
  dato ascolto al mio grido.<br />Mi ha messo sulla bocca un canto nuovo,<br />una
  lode al nostro Dio.
</div>
<div class="ital hijo hijo_96" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_97" ontouchend="cambialengua(this)">
  Sacrificio e offerta non gradisci,<br />
  gli orecchi mi hai aperto,<br />
  non hai chiesto olocausto né sacrificio per il peccato.<br />
  Allora ho detto: «Ecco, io vengo».
</div>
<div class="ital hijo hijo_98" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_99" ontouchend="cambialengua(this)">
  Ho annunciato la tua giustizia<br />nella grande assemblea;<br />vedi: non
  tengo chiuse le labbra,<br />Signore, tu lo sai.
</div>
<div class="ital hijo hijo_100" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div class="ital hijo hijo_101" ontouchend="cambialengua(this)">
  Non ho nascosto la tua giustizia dentro il mio cuore,<br />la tua verità e la
  tua salvezza ho proclamato.<br />Non ho celato il tuo amore<br />e la tua
  fedeltà alla grande assemblea.
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà.
</div>
<div
  class="ital red hijo hijo_103"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_104" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Davide e tutta la casa di Israele trasportarono l'arca del Signore con
    gioia.
  </p>
  <p class="Areadingfrom">
    Dal secondo libro di Samuele<span class="alindcha">6, 12-15.17-19</span>
  </p>
  <p>
    In quei giorni, Davide andò e fece salire l'arca di Dio dalla casa di
    Obed-Edom alla Città di Davide, con gioia. Quando quelli che portavano
    l'arca del Signore ebbero fatto sei passi, egli immolò un giovenco e un
    ariete grasso. Davide danzava con tutte le forze davanti al Signore. Davide
    era cinto di un efod di lino. Così Davide e tutta la casa d'Israele facevano
    salire l'arca del Signore con grida e al suono del corno.<br />Introdussero
    dunque l'arca del Signore e la collocarono al suo posto, al centro della
    tenda che Davide aveva piantato per essa; Davide offrì olocausti e sacrifici
    di comunione davanti al Signore.<br />Quando ebbe finito di offrire gli
    olocausti e i sacrifici di comunione, Davide benedisse il popolo nel nome
    del Signore degli eserciti e distribuì a tutto il popolo, a tutta la
    moltitudine d'Israele, uomini e donne, una focaccia di pane per ognuno, una
    porzione di carne arrostita e una schiacciata di uva passa. Poi tutto il
    popolo se ne andò, ciascuno a casa sua.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_105" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_106" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 23 (24)</span>
  </p>
</div>
<div class="ital hijo hijo_107" ontouchend="cambialengua(this)">
  <span class="red">R/. </span>Grande in mezzo a noi è il re della gloria.<br /><span
    class="red">Oppure:</span><br />Il Signore è il re della gloria.
</div>
<div class="ital hijo hijo_108" ontouchend="cambialengua(this)">
  Alzate, o porte, la vostra fronte,<br />alzatevi, soglie antiche,<br />ed
  entri il re della gloria.
</div>
<div class="ital hijo hijo_109" ontouchend="cambialengua(this)">
  <span class="red">R/. </span>Grande in mezzo a noi è il re della gloria.<br /><span
    class="red">Oppure:</span><br />Il Signore è il re della gloria.
</div>
<div class="ital hijo hijo_110" ontouchend="cambialengua(this)">
  Chi è questo re della gloria?<br />Il Signore forte e valoroso,<br />il
  Signore valoroso in battaglia.
</div>
<div class="ital hijo hijo_111" ontouchend="cambialengua(this)">
  <span class="red">R/. </span>Grande in mezzo a noi è il re della gloria.<br /><span
    class="red">Oppure:</span><br />Il Signore è il re della gloria.
</div>
<div class="ital hijo hijo_112" ontouchend="cambialengua(this)">
  Alzate, o porte, la vostra fronte,<br />alzatevi, soglie antiche,<br />ed
  entri il re della gloria.
</div>
<div class="ital hijo hijo_113" ontouchend="cambialengua(this)">
  <span class="red">R/. </span>Grande in mezzo a noi è il re della gloria.<br /><span
    class="red">Oppure:</span><br />Il Signore è il re della gloria.
</div>
<div class="ital hijo hijo_114" ontouchend="cambialengua(this)">
  Chi è mai questo re della gloria?<br />Il Signore degli eserciti è il re della
  gloria.
</div>
<div class="ital hijo hijo_115" ontouchend="cambialengua(this)">
  <span class="red">R/. </span>Grande in mezzo a noi è il re della gloria.<br /><span
    class="red">Oppure:</span><br />Il Signore è il re della gloria.
</div>
<div class="ital hijo hijo_116" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Mt 11,25)</span>
  </p>
  <p class="PsalmAlleluiaVerse">
    Alleluia, alleluia.<br />Ti rendo lode, Padre,<br />Signore del cielo e
    della terra,<br />perché ai piccoli hai rivelato i misteri del Regno.<br />Alleluia.
  </p>
</div>
<div class="ital hijo hijo_117" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Chi fa la volontà di Dio, costui per me è fratello, sorella e madre.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">3, 31-35</span>
  </p>
</div>
<div class="ital hijo hijo_118" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_119" ontouchend="cambialengua(this)">
  <p class="TheWordoftheLord4">
    In quel tempo, giunsero la madre di Gesù e i suoi fratelli e, stando fuori,
    mandarono a chiamarlo.<br />Attorno a lui era seduta una folla, e gli
    dissero: «Ecco, tua madre, i tuoi fratelli e le tue sorelle stanno fuori e
    ti cercano».<br />Ma egli rispose loro: «Chi è mia madre e chi sono i miei
    fratelli?». Girando lo sguardo su quelli che erano seduti attorno a lui,
    disse: «Ecco mia madre e i miei fratelli! Perché chi fa la volontà di Dio,
    costui per me è fratello, sorella e madre».
  </p>
</div>
<div class="ital hijo hijo_120" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_121" ontouchend="cambialengua(this)">
  <h2>MERCOLEDI della III settimana del Tempo Ordinario</h2>
</div>
<div
  class="ital red hijo hijo_122"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_123" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ha reso perfetti per sempre quelli che vengono santificati.
  </p>
  <p class="Areadingfrom">
    Dalla lettera agli Ebrei<span class="alindcha">10,11-18</span>
  </p>
  <p>
    Fratelli, ogni sacerdote si presenta giorno per giorno a celebrare il culto
    e ad offrire molte volte gli stessi sacrifici che non possono mai eliminare
    i peccati.
  </p>
  <p>
    Egli al contrario, avendo offerto un solo sacrificio per i peccati una volta
    per sempre si è assiso alla destra di Dio, aspettando ormai solo che i suoi
    nemici vengano posti sotto i suoi piedi. Poiché con un'unica oblazione egli
    ha reso perfetti per sempre quelli che vengono santificati.
  </p>
  <p>
    Questo ce lo attesta anche lo Spirito Santo. Infatti, dopo aver detto:
    Questa è l'alleanza che io stipulerFratelli, ogni sacerdote si presenta
    giorno per giorno a celebrare il culto e a offrire molte volte gli stessi
    sacrifici, che non possono mai eliminare i peccati. Cristo, invece, avendo
    offerto un solo sacrificio per i peccati, si è assiso per sempre alla destra
    di Dio, aspettando ormai che i suoi nemici vengano posti a sgabello dei suoi
    piedi. Infatti, con un'unica offerta egli ha reso perfetti per sempre quelli
    che vengono santificati.<br />A noi lo testimonia anche lo Spirito Santo.
    Infatti, dopo aver detto:<br />«Questa è l'alleanza che io stipulerò con
    loro dopo quei giorni, dice il Signore: io porrò le mie leggi nei loro
    cuori<br />e le imprimerò nella loro mente», dice: «e non mi ricorderò più
    dei loro peccati e delle loro iniquità».<br />Ora, dove c'è il perdono di
    queste cose, non c'è più offerta per il peccato.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_124" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_125" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 109 (110)</span>
  </p>
</div>
<div class="ital hijo hijo_126" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_127" ontouchend="cambialengua(this)">
  racolo del Signore al mio signore:<br />«Siedi alla mia destra<br />finché io
  ponga i tuoi nemici<br />a sgabello dei tuoi piedi».
</div>
<div class="ital hijo hijo_128" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_129" ontouchend="cambialengua(this)">
  Lo scettro del tuo potere<br />stende il Signore da Sion:<br />domina in mezzo
  ai tuoi nemici!
</div>
<div class="ital hijo hijo_130" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_131" ontouchend="cambialengua(this)">
  A te il principato<br />nel giorno della tua potenza<br />tra santi
  splendori;<br />dal seno dell'aurora,<br />come rugiada, io ti ho generato.
</div>
<div class="ital hijo hijo_132" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div class="ital hijo hijo_133" ontouchend="cambialengua(this)">
  Il Signore ha giurato e non si pente:<br />«Tu sei sacerdote per sempre<br />al
  modo di Melchìsedek».
</div>
<div class="ital hijo hijo_134" ontouchend="cambialengua(this)">
  <span class="red">R/. </span>Tu sei sacerdote per sempre, Cristo Signore.
</div>
<div
  class="ital red hijo hijo_135"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_136" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary"></p>
  <p class="Areadingfrom">
    Dal secondo libro di Samuele<span class="alindcha">7,4-17</span>
  </p>
  <p>
    In quei giorni, fu rivolta a Natan questa parola del Signore: «Va' e di' al
    mio servo Davide: Così dice il Signore: “Forse tu mi costruirai una casa,
    perché io vi abiti? Io infatti non ho abitato in una casa da quando ho fatto
    salire Israele dall'Egitto fino ad oggi; sono andato vagando sotto una
    tenda, in un padiglione. Durante tutto il tempo in cui ho camminato insieme
    con tutti gli Israeliti, ho forse mai detto ad alcuno dei giudici d'Israele,
    a cui avevo comandato di pascere il mio popolo Israele: Perché non mi avete
    edificato una casa di cedro?”.<br />Ora dunque dirai al mio servo Davide:
    Così dice il Signore degli eserciti: “Io ti ho preso dal pascolo, mentre
    seguivi il gregge, perché tu fossi capo del mio popolo Israele. Sono stato
    con te dovunque sei andato, ho distrutto tutti i tuoi nemici davanti a te e
    renderò il tuo nome grande come quello dei grandi che sono sulla terra.<br />Fisserò
    un luogo per Israele, mio popolo, e ve lo pianterò perché vi abiti e non
    tremi più e i malfattori non lo opprimano come in passato e come dal giorno
    in cui avevo stabilito dei giudici sul mio popolo Israele. Ti darò riposo da
    tutti i tuoi nemici. Il Signore ti annuncia che farà a te una casa.<br />Quando
    i tuoi giorni saranno compiuti e tu dormirai con i tuoi padri, io susciterò
    un tuo discendente dopo di te, uscito dalle tue viscere, e renderò stabile
    il suo regno. Egli edificherà una casa al mio nome e io renderò stabile il
    trono del suo regno per sempre. Io sarò per lui padre ed egli sarà per me
    figlio. Se farà il male, lo colpirò con verga d'uomo e con percosse di figli
    d'uomo, ma non ritirerò da lui il mio amore, come l'ho ritirato da Saul, che
    ho rimosso di fronte a te. La tua casa e il tuo regno saranno saldi per
    sempre davanti a te, il tuo trono sarà reso stabile per sempre”».<br />Natan
    parlò a Davide secondo tutte queste parole e secondo tutta questa visione.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_137" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_138" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 88 (89)</span>
  </p>
</div>
<div class="ital hijo hijo_139" ontouchend="cambialengua(this)">
  <span class="red">R/. </span>La bontà del Signore dura in eterno
</div>
<div class="ital hijo hijo_140" ontouchend="cambialengua(this)">
  Tu hai detto, Signore:<br />«Ho stretto un'alleanza con il mio eletto,<br />ho
  giurato a Davide, mio servo.<br />Stabilirò per sempre la tua discendenza,<br />di
  generazione in generazione edificherò il tuo trono..
</div>
<div class="ital hijo hijo_141" ontouchend="cambialengua(this)">
  <span class="red">R/. </span>La bontà del Signore dura in eterno
</div>
<div class="ital hijo hijo_142" ontouchend="cambialengua(this)">
  Egli mi invocherà: “Tu sei mio padre,<br />mio Dio e roccia della mia
  salvezza”.<br />Io farò di lui il mio primogenito,<br />il più alto fra i re
  della terra.
</div>
<div class="ital hijo hijo_143" ontouchend="cambialengua(this)">
  <span class="red">R/. </span>La bontà del Signore dura in eterno
</div>
<div class="ital hijo hijo_144" ontouchend="cambialengua(this)">
  Gli conserverò sempre il mio amore,<br />la mia alleanza gli sarà fedele.<br />Stabilirò
  per sempre la sua discendenza,<br />il suo trono come i giorni del cielo».
</div>
<div class="ital hijo hijo_145" ontouchend="cambialengua(this)">
  <span class="red">R/. </span>La bontà del Signore dura in eterno
</div>
<div class="ital hijo hijo_146" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Il seme è la parola di Dio, il seminatore è
    Cristo:<br />chiunque trova lui, ha la vita eterna.<br />Alleluia.
  </p>
</div>
<div class="ital hijo hijo_147" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Il seminatore uscì a seminare.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">4, 1-20</span>
  </p>
</div>
<div class="ital hijo hijo_148" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_149" ontouchend="cambialengua(this)">
  <p class="TheWordoftheLord4">
    In quel tempo, Gesù cominciò di nuovo a insegnare lungo il mare. Si riunì
    attorno a lui una folla enorme, tanto che egli, salito su una barca, si mise
    a sedere stando in mare, mentre tutta la folla era a terra lungo la riva.<br />Insegnava
    loro molte cose con parabole e diceva loro nel suo insegnamento: «Ascoltate.
    Ecco, il seminatore uscì a seminare. Mentre seminava, una parte cadde lungo
    la strada; vennero gli uccelli e la mangiarono. Un'altra parte cadde sul
    terreno sassoso, dove non c'era molta terra; e subito germogliò perché il
    terreno non era profondo, ma quando spuntò il sole, fu bruciata e, non
    avendo radici, seccò. Un'altra parte cadde tra i rovi, e i rovi crebbero, la
    soffocarono e non diede frutto. Altre parti caddero sul terreno buono e
    diedero frutto: spuntarono, crebbero e resero il trenta, il sessanta, il
    cento per uno». E diceva: «Chi ha orecchi per ascoltare, ascolti!».<br />Quando
    poi furono da soli, quelli che erano intorno a lui insieme ai Dodici lo
    interrogavano sulle parabole. Ed egli diceva loro: «A voi è stato dato il
    mistero del regno di Dio; per quelli che sono fuori invece tutto avviene in
    parabole, affinché guardino, sì, ma non vedano, ascoltino, sì, ma non
    comprendano, perché non si convertano e venga loro perdonato».<br />E disse
    loro: «Non capite questa parabola, e come potrete comprendere tutte le
    parabole? Il seminatore semina la Parola. Quelli lungo la strada sono coloro
    nei quali viene seminata la Parola, ma, quando l'ascoltano, subito viene
    Satana e porta via la Parola seminata in loro. Quelli seminati sul terreno
    sassoso sono coloro che, quando ascoltano la Parola, subito l'accolgono con
    gioia, ma non hanno radice in se stessi, sono incostanti e quindi, al
    sopraggiungere di qualche tribolazione o persecuzione a causa della Parola,
    subito vengono meno. Altri sono quelli seminati tra i rovi: questi sono
    coloro che hanno ascoltato la Parola, ma sopraggiungono le preoccupazioni
    del mondo e la seduzione della ricchezza e tutte le altre passioni,
    soffocano la Parola e questa rimane senza frutto. Altri ancora sono quelli
    seminati sul terreno buono: sono coloro che ascoltano la Parola, l'accolgono
    e portano frutto: il trenta, il sessanta, il cento per uno».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_150" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_151" ontouchend="cambialengua(this)">
  <h2>GIOVEDI della III settimana del Tempo Ordinario</h2>
</div>
<div
  class="ital red hijo hijo_152"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_153" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Nella pienezza della fede, manteniamo senza vacillare la professione della
    nostra speranza per stimolarci a vicenda nella carità.
  </p>
  <p class="Areadingfrom">
    Dalla lettera agli Ebrei<span class="alindcha">10,19-25</span>
  </p>
  <p>
    Fratelli, poiché abbiamo piena libertà di entrare nel santuario per mezzo
    del sangue di Gesù, via nuova e vivente che egli ha inaugurato per noi
    attraverso il velo, cioè la sua carne, e poiché abbiamo un sacerdote grande
    nella casa di Dio, accostiamoci con cuore sincero, nella pienezza della
    fede, con i cuori purificati da ogni cattiva coscienza e il corpo lavato con
    acqua pura. Manteniamo senza vacillare la professione della nostra speranza,
    perché è degno di fede colui che ha promesso. Prestiamo attenzione gli uni
    agli altri, per stimolarci a vicenda nella carità e nelle opere buone. Non
    disertiamo le nostre riunioni, come alcuni hanno l'abitudine di fare, ma
    esortiamoci a vicenda, tanto più che vedete avvicinarsi il giorno del
    Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_154" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_155" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 23 (24)</span>
  </p>
</div>
<div class="ital hijo hijo_156" ontouchend="cambialengua(this)">
  <span class="red">R/. </span>Noi cerchiamo il tuo volto, Signore.
</div>
<div class="ital hijo hijo_157" ontouchend="cambialengua(this)">
  Del Signore è la terra e quanto contiene:<br />il mondo con i suoi
  abitanti.<br />È lui che l'ha fondato sui mari<br />e sui fiumi l'ha
  stabilito.
</div>
<div class="ital hijo hijo_158" ontouchend="cambialengua(this)">
  <span class="red">R/. </span>Noi cerchiamo il tuo volto, Signore.
</div>
<div class="ital hijo hijo_159" ontouchend="cambialengua(this)">
  Chi potrà salire il monte del Signore?<br />Chi potrà stare nel suo luogo
  santo?<br />Chi ha mani innocenti e cuore puro,<br />chi non si rivolge agli
  idoli.
</div>
<div class="ital hijo hijo_160" ontouchend="cambialengua(this)">
  <span class="red">R/. </span>Noi cerchiamo il tuo volto, Signore.
</div>
<div class="ital hijo hijo_161" ontouchend="cambialengua(this)">
  Egli otterrà benedizione dal Signore,<br />giustizia da Dio sua salvezza.<br />Ecco
  la generazione che lo cerca,<br />che cerca il tuo volto, Dio di Giacobbe.
</div>
<div class="ital hijo hijo_162" ontouchend="cambialengua(this)">
  <span class="red">R/. </span>Noi cerchiamo il tuo volto, Signore.
</div>
<div
  class="ital red hijo hijo_163"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_164" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Chi sono io, Signore Dio, e che cos'è la mia casa?</p>
  <p class="Areadingfrom">
    Dal secondo libro di Samuele<span class="alindcha">7,18-19.24-29</span>
  </p>
  <p>
    Dopo che Natan gli ebbe parlato, il re Davide andò a presentarsi davanti al
    Signore e disse: «Chi sono io, Signore Dio, e che cos'è la mia casa, perché
    tu mi abbia condotto fin qui? E questo è parso ancora poca cosa ai tuoi
    occhi, Signore Dio: tu hai parlato anche della casa del tuo servo per un
    lontano avvenire: e questa è legge per l'uomo, Signore Dio! Hai stabilito il
    tuo popolo Israele come popolo tuo per sempre, e tu, Signore, sei diventato
    Dio per loro.<br />Ora, Signore Dio, la parola che hai pronunciato sul tuo
    servo e sulla sua casa confermala per sempre e fa' come hai detto. Il tuo
    nome sia magnificato per sempre così: “Il Signore degli eserciti è il Dio
    d'Israele!”. La casa del tuo servo Davide sia dunque stabile davanti a te!
    Poiché tu, Signore degli eserciti, Dio d'Israele, hai rivelato questo al tuo
    servo e gli hai detto: “Io ti edificherò una casa!”. Perciò il tuo servo ha
    trovato l'ardire di rivolgerti questa preghiera.<br />Ora, Signore Dio, tu
    sei Dio, le tue parole sono verità. Hai fatto al tuo servo queste belle
    promesse. Degnati dunque di benedire ora la casa del tuo servo, perché sia
    sempre dinanzi a te! Poiché tu, Signore Dio, hai parlato e per la tua
    benedizione la casa del tuo servo è benedetta per sempre!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_165" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_166" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 131 (132)</span>
  </p>
</div>
<div class="ital hijo hijo_167" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_168" ontouchend="cambialengua(this)">
  Ricordati, Signore, di Davide,<br />di tutte le sue fatiche,<br />quando giurò
  al Signore<br />al Potente di Giacobbe fece voto.
</div>
<div class="ital hijo hijo_169" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_170" ontouchend="cambialengua(this)">
  Non entrerò nella tenda in cui abito,<br />non mi stenderò sul letto del mio
  riposo,<br />non concederò sonno ai miei occhi<br />né riposo alle mie
  palpebre,<br />finché non avrò trovato un luogo per il Signore,<br />una
  dimora per il Potente di Giacobbe.
</div>
<div class="ital hijo hijo_171" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_172" ontouchend="cambialengua(this)">
  Il Signore ha giurato a Davide,<br />promessa da cui non torna indietro:<br />«Il
  frutto delle tue viscere<br />io metterò sul tuo trono!»
</div>
<div class="ital hijo hijo_173" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_174" ontouchend="cambialengua(this)">
  Se i tuoi figli osserveranno la mia alleanza<br />e i precetti che insegnerò
  loro,<br />anche i loro figli per sempre<br />siederanno sul tuo trono".
</div>
<div class="ital hijo hijo_175" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_176" ontouchend="cambialengua(this)">
  Sì, il Signore ha scelto Sion,<br />l'ha voluta per sua residenza:<br />"Questo
  sarà il luogo del mio riposo per sempre:<br />qui risiederò, perché l'ho
  voluto".
</div>
<div class="ital hijo hijo_177" ontouchend="cambialengua(this)">
  <span class="red">R/. </span>Il Signore Dio gli darà il trono di Davide suo
  padre.
</div>
<div class="ital hijo hijo_178" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Sal 118,105)</span>
  </p>
  <p class="PsalmAlleluiaVerse">
    Alleluia, alleluia.<br />Lampada per i miei passi è la tua parola,<br />luce
    sul mio cammino.<br />Alleluia.
  </p>
</div>
<div class="ital hijo hijo_179" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    La lampada viene per essere messa sul candelabro. Con la misura con la quale
    misurate sarà misurato a voi.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">4, 21-25</span>
  </p>
</div>
<div class="ital hijo hijo_180" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_181" ontouchend="cambialengua(this)">
  <p class="TheWordoftheLord4">
    In quel tempo, Gesù diceva [alla folla]: «Viene forse la lampada per essere
    messa sotto il moggio o sotto il letto? O non invece per essere messa sul
    candelabro? Non vi è infatti nulla di segreto che non debba essere
    manifestato e nulla di nascosto che non debba essere messo in luce. Se uno
    ha orecchi per ascoltare, ascolti!». Diceva loro: «Fate attenzione a quello
    che ascoltate. Con la misura con la quale misurate sarà misurato a voi;
    anzi, vi sarà dato di più. Perché a chi ha, sarà dato; ma a chi non ha, sarà
    tolto anche quello che ha».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_182" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_183" ontouchend="cambialengua(this)">
  <h2>VENERDI della III settimana del Tempo Ordinario</h2>
</div>
<div
  class="ital red hijo hijo_184"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_185" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Avete dovuto sopportare una lotta grande. Non abbandonate dunque la vostra
    franchezza.
  </p>
  <p class="Areadingfrom">
    Dalla lettera agli Ebrei<span class="alindcha">10,32-39</span>
  </p>
  <p>
    Fratelli, richiamate alla memoria quei primi giorni: dopo aver ricevuto la
    luce di Cristo, avete dovuto sopportare una lotta grande e penosa, ora
    esposti pubblicamente a insulti e persecuzioni, ora facendovi solidali con
    coloro che venivano trattati in questo modo. Infatti avete preso parte alle
    sofferenze dei carcerati e avete accettato con gioia di essere derubati
    delle vostre sostanze, sapendo di possedere beni migliori e duraturi.<br />Non
    abbandonate dunque la vostra franchezza, alla quale è riservata una grande
    ricompensa. Avete solo bisogno di perseveranza, perché, fatta la volontà di
    Dio, otteniate ciò che vi è stato promesso.<br />Ancora un poco, infatti, un
    poco appena,<br />e colui che deve venire, verrà e non tarderà.<br />Il mio
    giusto per fede vivrà;<br />ma se cede, non porrò in lui il mio amore.<br />Noi
    però non siamo di quelli che cedono, per la propria rovina, ma uomini di
    fede per la salvezza della nostra anima.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_186" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_187" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 36 (37)</span>
  </p>
</div>
<div class="ital hijo hijo_188" ontouchend="cambialengua(this)">
  <span class="red">R/. </span>La salvezza dei giusti viene dal Signore.
</div>
<div class="ital hijo hijo_189" ontouchend="cambialengua(this)">
  Confida nel Signore e fa' il bene:<br />abiterai la terra e vi pascolerai con
  sicurezza.<br />Cerca la gioia nel Signore:<br />esaudirà i desideri del tuo
  cuore.
</div>
<div class="ital hijo hijo_190" ontouchend="cambialengua(this)">
  <span class="red">R/. </span>La salvezza dei giusti viene dal Signore.
</div>
<div class="ital hijo hijo_191" ontouchend="cambialengua(this)">
  Affida al Signore la tua via,<br />confida in lui ed egli agirà:<br />farà
  brillare come luce la tua giustizia,<br />il tuo diritto come il mezzogiorno.
</div>
<div class="ital hijo hijo_192" ontouchend="cambialengua(this)">
  <span class="red">R/. </span>La salvezza dei giusti viene dal Signore.
</div>
<div class="ital hijo hijo_193" ontouchend="cambialengua(this)">
  Il Signore rende sicuri i passi dell'uomo<br />e si compiace della sua via.<br />Se
  egli cade, non rimane a terra,<br />perché il Signore sostiene la sua mano.
</div>
<div class="ital hijo hijo_194" ontouchend="cambialengua(this)">
  <span class="red">R/. </span>La salvezza dei giusti viene dal Signore.
</div>
<div class="ital hijo hijo_195" ontouchend="cambialengua(this)">
  La salvezza dei giusti viene dal Signore:<br />nel tempo dell'angoscia è loro
  fortezza.<br />Il Signore li aiuta e li libera,<br />li libera dai malvagi e
  li salva,<br />perché in lui si sono rifugiati.
</div>
<div class="ital hijo hijo_196" ontouchend="cambialengua(this)">
  <span class="red">R/. </span>La salvezza dei giusti viene dal Signore.
</div>
<div
  class="ital red hijo hijo_197"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_198" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Mi hai disprezzato e hai preso in moglie la moglie di Uria l'Ittita.
  </p>
  <p class="Areadingfrom">
    Dal secondo libro di Samuele<span class="alindcha">11,1-4a.5-10a.13-17</span>
  </p>
  <p>
    All'inizio dell'anno successivo, al tempo in cui i re sono soliti andare in
    guerra, Davide mandò Ioab con i suoi servitori e con tutto Israele a
    compiere devastazioni contro gli Ammoniti; posero l'assedio a Rabbà, mentre
    Davide rimaneva a Gerusalemme.<br />Un tardo pomeriggio Davide, alzatosi dal
    letto, si mise a passeggiare sulla terrazza della reggia. Dalla terrazza
    vide una donna che faceva il bagno: la donna era molto bella d'aspetto.
    Davide mandò a informarsi sulla donna. Gli fu detto: «È Betsabea, figlia di
    Eliàm, moglie di Uria l'Ittita». Allora Davide mandò messaggeri a
    prenderla.<br />La donna concepì e mandò ad annunciare a Davide: «Sono
    incinta». Allora Davide mandò a dire a Ioab: «Mandami Uria l'Ittita». Ioab
    mandò Uria da Davide. Arrivato Uria, Davide gli chiese come stessero Ioab e
    la truppa e come andasse la guerra. Poi Davide disse a Uria: «Scendi a casa
    tua e làvati i piedi». Uria uscì dalla reggia e gli fu mandata dietro una
    porzione delle vivande del re. Ma Uria dormì alla porta della reggia con
    tutti i servi del suo signore e non scese a casa sua. La cosa fu riferita a
    Davide: «Uria non è sceso a casa sua».<br />Davide lo invitò a mangiare e a
    bere con sé e lo fece ubriacare; la sera Uria uscì per andarsene a dormire
    sul suo giaciglio con i servi del suo signore e non scese a casa sua.<br />La
    mattina dopo Davide scrisse una lettera a Ioab e gliela mandò per mano di
    Uria. Nella lettera aveva scritto così: «Ponete Uria sul fronte della
    battaglia più dura; poi ritiratevi da lui perché resti colpito e muoia».
    Allora Ioab, che assediava la città, pose Uria nel luogo dove sapeva che
    c'erano uomini valorosi. Gli uomini della città fecero una sortita e
    attaccarono Ioab; caddero parecchi della truppa e dei servi di Davide e perì
    anche Uria l'Ittita.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_199" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_200" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 50 (51)</span>
  </p>
</div>
<div class="ital hijo hijo_201" ontouchend="cambialengua(this)">
  <span class="red">R/. </span>Perdonaci Signore: abbiamo peccato.
</div>
<div class="ital hijo hijo_202" ontouchend="cambialengua(this)">
  Pietà di me, o Dio, nel tuo amore;<br />nella tua grande misericordia<br />cancella
  la mia iniquità.<br />Lavami tutto dalla mia colpa,<br />dal mio peccato
  rendimi puro.
</div>
<div class="ital hijo hijo_203" ontouchend="cambialengua(this)">
  <span class="red">R/. </span>Perdonaci Signore: abbiamo peccato.
</div>
<div class="ital hijo hijo_204" ontouchend="cambialengua(this)">
  Sì, le mie iniquità io le riconosco,<br />il mio peccato mi sta sempre
  dinanzi.<br />Contro di te, contro te solo ho peccato,<br />quello che è male
  ai tuoi occhi, io l'ho fatto.
</div>
<div class="ital hijo hijo_205" ontouchend="cambialengua(this)">
  <span class="red">R/. </span>Perdonaci Signore: abbiamo peccato.
</div>
<div class="ital hijo hijo_206" ontouchend="cambialengua(this)">
  Così sei giusto nella tua sentenza,<br />sei retto nel tuo giudizio.<br />Ecco,
  nella colpa io sono nato,<br />nel peccato mi ha concepito mia madre.
</div>
<div class="ital hijo hijo_207" ontouchend="cambialengua(this)">
  <span class="red">R/. </span>Perdonaci Signore: abbiamo peccato.
</div>
<div class="ital hijo hijo_208" ontouchend="cambialengua(this)">
  Fammi sentire gioia e letizia:<br />esulteranno le ossa che hai spezzato.<br />Distogli
  lo sguardo dai miei peccati,<br />cancella tutte le mie colpe.
</div>
<div class="ital hijo hijo_209" ontouchend="cambialengua(this)">
  <span class="red">R/. </span>Perdonaci Signore: abbiamo peccato.
</div>
<div class="ital hijo hijo_210" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Mt 11,25)</span>
  </p>
  <p class="PsalmAlleluiaVerse">
    Alleluia, alleluia.<br />Ti rendo lode, Padre,<br />Signore del cielo e
    della terra,<br />perché ai piccoli hai rivelato i misteri del Regno.<br />Alleluia.
  </p>
</div>
<div class="ital hijo hijo_211" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    L'uomo getta il seme e dorme; e il seme germoglia e cresce. Come, egli
    stesso non lo sa.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">4, 26-34</span>
  </p>
</div>
<div class="ital hijo hijo_212" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_213" ontouchend="cambialengua(this)">
  <p class="TheWordoftheLord4">
    In quel tempo, Gesù diceva [alla folla]: «Così è il regno di Dio: come un
    uomo che getta il seme sul terreno; dorma o vegli, di notte o di giorno, il
    seme germoglia e cresce. Come, egli stesso non lo sa. Il terreno produce
    spontaneamente prima lo stelo, poi la spiga, poi il chicco pieno nella
    spiga; e quando il frutto è maturo, subito egli manda la falce, perché è
    arrivata la mietitura».<br />Diceva: «A che cosa possiamo paragonare il
    regno di Dio o con quale parabola possiamo descriverlo? È come un granello
    di senape che, quando viene seminato sul terreno, è il più piccolo di tutti
    i semi che sono sul terreno; ma, quando viene seminato, cresce e diventa più
    grande di tutte le piante dell'orto e fa rami così grandi che gli uccelli
    del cielo possono fare il nido alla sua ombra».<br />Con molte parabole
    dello stesso genere annunciava loro la Parola, come potevano intendere.
    Senza parabole non parlava loro ma, in privato, ai suoi discepoli spiegava
    ogni cosa.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_214" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_215" ontouchend="cambialengua(this)">
  <h2>Sabato della III settimana del Tempo Ordinario</h2>
</div>
<div
  class="ital red hijo hijo_216"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_217" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Aspettava la città il cui architetto e costruttore è Dio stesso.
  </p>
  <p class="Areadingfrom">
    Dalla lettera agli Ebrei<span class="alindcha">11,1-2.8-19</span>
  </p>
  <p>
    Fratelli, la fede è fondamento di ciò che si spera e prova di ciò che non si
    vede.<br />Per questa fede i nostri antenati sono stati approvati da Dio.<br />Per
    fede, Abramo, chiamato da Dio, obbedì partendo per un luogo che doveva
    ricevere in eredità, e partì senza sapere dove andava.<br />Per fede, egli
    soggiornò nella terra promessa come in una regione straniera, abitando sotto
    le tende, come anche Isacco e Giacobbe, coeredi della medesima promessa.
    Egli aspettava infatti la città dalle salde fondamenta, il cui architetto e
    costruttore è Dio stesso.<br />Per fede, anche Sara, sebbene fuori dell'età,
    ricevette la possibilità di diventare madre, perché ritenne degno di fede
    colui che glielo aveva promesso. Per questo da un uomo solo, e inoltre già
    segnato dalla morte, nacque una discendenza numerosa come le stelle del
    cielo e come la sabbia che si trova lungo la spiaggia del mare e non si può
    contare. Nella fede morirono tutti costoro, senza aver ottenuto i beni
    promessi, ma li videro e li salutarono solo da lontano, dichiarando di
    essere stranieri e pellegrini sulla terra. Chi parla così, mostra di essere
    alla ricerca di una patria. Se avessero pensato a quella da cui erano
    usciti, avrebbero avuto la possibilità di ritornarvi; ora invece essi
    aspirano a una patria migliore, cioè a quella celeste. Per questo Dio non si
    vergogna di essere chiamato loro Dio. Ha preparato infatti per loro una
    città.<br />Per fede, Abramo, messo alla prova, offrì Isacco, e proprio lui,
    che aveva ricevuto le promesse, offrì il suo unigenito figlio, del quale era
    stato detto: «Mediante Isacco avrai una tua discendenza». Egli pensava
    infatti che Dio è capace di far risorgere anche dai morti: per questo lo
    riebbe anche come simbolo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_218" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_219" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Lc 1,68-75</span>
  </p>
</div>
<div class="ital hijo hijo_220" ontouchend="cambialengua(this)">
  <span class="red">R/. </span>Benedetto il Signore, Dio d'Israele, perché ha
  visitato e redento il suo popolo.
</div>
<div class="ital hijo hijo_221" ontouchend="cambialengua(this)">
  Ha suscitato per noi un Salvatore potente<br />nella casa di Davide, suo
  servo,<br />come aveva detto<br />per bocca dei suoi santi profeti d'un tempo.
</div>
<div class="ital hijo hijo_222" ontouchend="cambialengua(this)">
  <span class="red">R/. </span>Benedetto il Signore, Dio d'Israele, perché ha
  visitato e redento il suo popolo.
</div>
<div class="ital hijo hijo_223" ontouchend="cambialengua(this)">
  Salvezza dai nostri nemici,<br />e dalle mani di quanti ci odiano.<br />Così
  egli ha concesso misericordia ai nostri padri<br />e si è ricordato della sua
  santa alleanza.
</div>
<div class="ital hijo hijo_224" ontouchend="cambialengua(this)">
  <span class="red">R/. </span>Benedetto il Signore, Dio d'Israele, perché ha
  visitato e redento il suo popolo.
</div>
<div class="ital hijo hijo_225" ontouchend="cambialengua(this)">
  Del giuramento fatto ad Abramo, nostro padre,<br />di concederci, liberati
  dalle mani dei nemici,<br />di servirlo senza timore, in santità e
  giustizia<br />al suo cospetto, per tutti i nostri giorni.
</div>
<div class="ital hijo hijo_226" ontouchend="cambialengua(this)">
  <span class="red">R/. </span>Benedetto sei tu, Benedetto il Signore, Dio
  d'Israele, perché ha visitato e redento il suo popolo.
</div>
<div
  class="ital red hijo hijo_227"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_228" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ho peccato contro il Signore.</p>
  <p class="Areadingfrom">
    Dal secondo libro di Samuele<span class="alindcha">12,1-7a.10-17</span>
  </p>
  <p>
    In quei giorni, il Signore mandò il profeta Natan a Davide, e Natan andò da
    lui e gli disse: «Due uomini erano nella stessa città, uno ricco e l'altro
    povero. Il ricco aveva bestiame minuto e grosso in gran numero, mentre il
    povero non aveva nulla, se non una sola pecorella piccina, che egli aveva
    comprato. Essa era vissuta e cresciuta insieme con lui e con i figli,
    mangiando del suo pane, bevendo alla sua coppa e dormendo sul suo seno. Era
    per lui come una figlia. Un viandante arrivò dall'uomo ricco e questi,
    evitando di prendere dal suo bestiame minuto e grosso quanto era da servire
    al viaggiatore che era venuto da lui, prese la pecorella di quell'uomo
    povero e la servì all'uomo che era venuto da lui».<br />Davide si adirò
    contro quell'uomo e disse a Natan: «Per la vita del Signore, chi ha fatto
    questo è degno di morte. Pagherà quattro volte il valore della pecora, per
    aver fatto una tal cosa e non averla evitata». Allora Natan disse a Davide:
    «Tu sei quell'uomo! Così dice il Signore, Dio d'Israele: “La spada non si
    allontanerà mai dalla tua casa, poiché tu mi hai disprezzato e hai preso in
    moglie la moglie di Uria l'Ittita”. Così dice il Signore: “Ecco, io sto per
    suscitare contro di te il male dalla tua stessa casa; prenderò le tue mogli
    sotto i tuoi occhi per darle a un altro, che giacerà con loro alla luce di
    questo sole. Poiché tu l'hai fatto in segreto, ma io farò questo davanti a
    tutto Israele e alla luce del sole”».<br />Allora Davide disse a Natan: «Ho
    peccato contro il Signore!». Natan rispose a Davide: «Il Signore ha rimosso
    il tuo peccato: tu non morirai. Tuttavia, poiché con quest'azione tu hai
    insultato il Signore, il figlio che ti è nato dovrà morire». Natan tornò a
    casa.<br />Il Signore dunque colpì il bambino che la moglie di Uria aveva
    partorito a Davide e il bambino si ammalò gravemente. Davide allora fece
    suppliche a Dio per il bambino, si mise a digiunare e, quando rientrava per
    passare la notte, dormiva per terra. Gli anziani della sua casa insistevano
    presso di lui perché si alzasse da terra, ma egli non volle e non prese cibo
    con loro.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_229" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_230" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 50 (51)</span>
  </p>
</div>
<div class="ital hijo hijo_231" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_232" ontouchend="cambialengua(this)">
  Crea in me, o Dio, un cuore puro,<br />rinnova in me uno spirito saldo.<br />Non
  scacciarmi dalla tua presenza<br />e non privarmi del tuo santo spirito.
</div>
<div class="ital hijo hijo_233" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_234" ontouchend="cambialengua(this)">
  Rendimi la gioia della tua salvezza,<br />sostienimi con uno spirito
  generoso.<br />Insegnerò ai ribelli le tue vie<br />e i peccatori a te
  ritorneranno.
</div>
<div class="ital hijo hijo_235" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_236" ontouchend="cambialengua(this)">
  Liberami dal sangue, o Dio, Dio mia salvezza:<br />la mia lingua esalterà la
  tua giustizia.<br />Signore, apri le mie labbra<br />e la mia bocca proclami
  la tua lode.
</div>
<div class="ital hijo hijo_237" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_238" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Gv 3,16)</span>
  </p>
  <p class="PsalmAlleluiaVerse">
    Alleluia, alleluia.<br />Dio ha tanto amato il mondo da dare il Figlio,
    unigenito,<br />perché chiunque crede in lui non vada perduto,<br />ma abbia
    la vita eterna.<br />Alleluia.
  </p>
</div>
<div class="ital hijo hijo_239" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Chi è costui, che anche il vento e il mare gli obbediscono?
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">4, 35-41</span>
  </p>
</div>
<div class="ital hijo hijo_240" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_241" ontouchend="cambialengua(this)">
  <p class="TheWordoftheLord4">
    In quel medesimo giorno, venuta la sera, Gesù disse ai suoi discepoli:
    «Passiamo all'altra riva». E, congedata la folla, lo presero con sé, così
    com'era, nella barca. C'erano anche altre barche con lui. Ci fu una grande
    tempesta di vento e le onde si rovesciavano nella barca, tanto che ormai era
    piena. Egli se ne stava a poppa, sul cuscino, e dormiva. Allora lo
    svegliarono e gli dissero: «Maestro, non t'importa che siamo perduti?». Si
    destò, minacciò il vento e disse al mare: «Taci, calmati!». Il vento cessò e
    ci fu grande bonaccia. Poi disse loro: «Perché avete paura? Non avete ancora
    fede?». E furono presi da grande timore e si dicevano l'un l'altro: «Chi è
    dunque costui, che anche il vento e il mare gli obbediscono?».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_242" ontouchend="cambialengua(this)">
  <span class="red">R/. </span>Lode a te, o Cristo.
</div>
