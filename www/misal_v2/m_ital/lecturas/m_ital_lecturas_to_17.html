<div class="ital hijo hijo_1" ontouchend="cambialengua(this)">
  <h2>XVII DOMENICA DEL TEMPO ORDINARIO</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Hai domandato per te la sapienza.</p>
  <p class="Areadingfrom">
    Dal primo libro dei Re<span class="alindcha">3, 5.7-12</span>
  </p>
  <p>
    In quei giorni a Gàbaon il Signore apparve a Salomone in sogno durante la
    notte. Dio disse: «Chiedimi ciò che vuoi che io ti conceda». Salomone disse:
    «Signore, mio Dio, tu hai fatto regnare il tuo servo al posto di Davide, mio
    padre. Ebbene io sono solo un ragazzo; non so come regolarmi. Il tuo servo è
    in mezzo al tuo popolo che hai scelto, popolo numeroso che per la quantità
    non si può calcolare né contare. Concedi al tuo servo un cuore docile,
    perché sappia rendere giustizia al tuo popolo e sappia distinguere il bene
    dal male; infatti chi può governare questo tuo popolo così numeroso?».
    Piacque agli occhi del Signore che Salomone avesse domandato questa cosa.
    Dio gli disse: «Poiché hai domandato questa cosa e non hai domandato per te
    molti giorni, né hai domandato per te ricchezza, né hai domandato la vita
    dei tuoi nemici, ma hai domandato per te il discernimento nel giudicare,
    ecco, faccio secondo le tue parole. Ti concedo un cuore saggio e
    intelligente: uno come te non ci fu prima di te né sorgerà dopo di te».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 118 (119)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Quanto amo la tua legge, Signore!
</div>
<div class="ital hijo hijo_6" ontouchend="cambialengua(this)">
  La mia parte è il Signore:<br />
  ho deciso di osservare le tue parole.<br />
  Bene per me è la legge della tua bocca,<br />
  più di mille pezzi d'oro e d'argento.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Quanto amo la tua legge, Signore!
</div>
<div class="ital hijo hijo_8" ontouchend="cambialengua(this)">
  Il tuo amore sia la mia consolazione,<br />
  secondo la promessa fatta al tuo servo.<br />
  Venga a me la tua misericordia e io avrò vita,<br />
  perché la tua legge è la mia delizia.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Quanto amo la tua legge, Signore!
</div>
<div class="ital hijo hijo_10" ontouchend="cambialengua(this)">
  Perciò amo i tuoi comandi,<br />
  più dell'oro, dell'oro più fino.<br />
  Per questo io considero retti tutti i tuoi precetti<br />
  e odio ogni falso sentiero.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Quanto amo la tua legge, Signore!
</div>
<div class="ital hijo hijo_12" ontouchend="cambialengua(this)">
  Meravigliosi sono i tuoi insegnamenti:<br />
  per questo li custodisco.<br />
  La rivelazione delle tue parole illumina,<br />
  dona intelligenza ai semplici.
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Quanto amo la tua legge, Signore!
</div>
<div class="ital hijo hijo_14" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Ci ha predestinati a essere conformi all'immagine del Figlio suo.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8,28-30</span>
  </p>
  <p>
    Fratelli, noi sappiamo che tutto concorre al bene, per quelli che amano Dio,
    per coloro che sono stati chiamati secondo il suo disegno. Poiché quelli che
    egli da sempre ha conosciuto, li ha anche predestinati a essere conformi
    all'immagine del Figlio suo, perché egli sia il primogenito tra molti
    fratelli; quelli poi che ha predestinato, li ha anche chiamati; quelli che
    ha chiamato, li ha anche giustificati; quelli che ha giustificato, li ha
    anche glorificati.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_15" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_16" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Mt 11,25</span>
  </p>
  <p class="PsalmAlleluiaVerse">
    Alleluia, alleluia.<br />Ti rendo lode, Padre, Signore del cielo e della
    terra,<br />
    perché ai piccoli hai rivelato i misteri del Regno.<br />Alleluia.
  </p>
</div>
<div class="ital hijo hijo_17" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Vende tutti i suoi averi e compra quel campo.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 44-52</span>
  </p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_19" ontouchend="cambialengua(this)">
  <p class="TheWordoftheLord4">
    In quel tempo Gesù disse ai suoi discepoli: «Il regno dei cieli è simile a
    un tesoro nascosto nel campo; un uomo lo trova e lo nasconde; poi va, pieno
    di gioia, vende tutti i suoi averi e compra quel campo. Il regno dei cieli è
    simile anche a un mercante che va in cerca di perle preziose; trovata una
    perla di grande valore, va, vende tutti i suoi averi e la compra. Ancora, il
    regno dei cieli è simile a una rete gettata nel mare, che raccoglie ogni
    genere di pesci. Quando è piena, i pescatori la tirano a riva, si mettono a
    sedere, raccolgono i pesci buoni nei canestri e buttano via i cattivi. Così
    sarà alla fine del mondo. Verranno gli angeli e separeranno i cattivi dai
    buoni e li getteranno nella fornace ardente, dove sarà pianto e stridore di
    denti. Avete compreso tutte queste cose?». Gli risposero: «Sì».<br />
    Ed egli disse loro: «Per questo ogni scriba, divenuto discepolo del regno
    dei cieli, è simile a un padrone di casa che estrae dal suo tesoro cose
    nuove e cose antiche».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_20" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Vende tutti i suoi averi e compra quel campo.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 44-46</span>
  </p>
</div>
<div class="ital hijo hijo_21" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_22" ontouchend="cambialengua(this)">
  <p class="TheWordoftheLord4">
    In quel tempo Gesù disse ai suoi discepoli: «Il regno dei cieli è simile a
    un tesoro nascosto nel campo; un uomo lo trova e lo nasconde; poi va, pieno
    di gioia, vende tutti i suoi averi e compra quel campo. Il regno dei cieli è
    simile anche a un mercante che va in cerca di perle preziose; trovata una
    perla di grande valore, va, vende tutti i suoi averi e la compra».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_23" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_24" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ne mangeranno e ne faranno avanzare.</p>
  <p class="Areadingfrom">
    Dal secondo libro dei Re<span class="alindcha">4,42-44</span>
  </p>
  <p>
    In quei giorni, da Baal-Salisà venne un uomo, che portò pane di primizie
    all'uomo di Dio: venti pani d'orzo e grano novello che aveva nella
    bisaccia.<br />
    Eliseo disse: «Dallo da mangiare alla gente». Ma il suo servitore disse:
    «Come posso mettere questo davanti a cento persone?». Egli replicò: «Dallo
    da mangiare alla gente. Poiché così dice il Signore: “Ne mangeranno e ne
    faranno avanzare”».<br />
    Lo pose davanti a quelli, che mangiarono e ne fecero avanzare, secondo la
    parola del Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_25" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_26" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 144 (145)</span>
  </p>
</div>
<div class="ital hijo hijo_27" ontouchend="cambialengua(this)">
  <span class="red">R/. </span>Apri la tua mano, Signore, e sazia ogni vivente.
</div>
<div class="ital hijo hijo_28" ontouchend="cambialengua(this)">
  Ti lodino, Signore, tutte le tue opere<br />
  e ti benedicano i tuoi fedeli.<br />
  Dicano la gloria del tuo regno<br />
  e parlino della tua potenza.
</div>
<div class="ital hijo hijo_29" ontouchend="cambialengua(this)">
  <span class="red">R/. </span>Apri la tua mano, Signore, e sazia ogni vivente.
</div>
<div class="ital hijo hijo_30" ontouchend="cambialengua(this)">
  Gli occhi di tutti a te sono rivolti in attesa<br />
  e tu dai loro il cibo a tempo opportuno.<br />
  Tu apri la tua mano<br />
  e sazi il desiderio di ogni vivente.
</div>
<div class="ital hijo hijo_31" ontouchend="cambialengua(this)">
  <span class="red">R/. </span>Apri la tua mano, Signore, e sazia ogni vivente.
</div>
<div class="ital hijo hijo_32" ontouchend="cambialengua(this)">
  Giusto è il Signore in tutte le sue vie<br />
  e buono in tutte le sue opere.<br />
  Il Signore è vicino a chiunque lo invoca,<br />
  a quanti lo invocano con sincerità.
</div>
<div class="ital hijo hijo_33" ontouchend="cambialengua(this)">
  <span class="red">R/. </span>Apri la tua mano, Signore, e sazia ogni vivente.
</div>
<div class="ital hijo hijo_34" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Un solo corpo, un solo Signore, una sola fede, un solo battesimo.
  </p>
  <p class="Areadingfrom">
    Dalla lettera di san Paolo apostoli agli Efesini<span class="alindcha">4,1-6</span>
  </p>
  <p>
    Fratelli, io, prigioniero a motivo del Signore, vi esorto: comportatevi in
    maniera degna della chiamata che avete ricevuto, con ogni umiltà, dolcezza e
    magnanimità, sopportandovi a vicenda nell'amore, avendo a cuore di
    conservare l'unità dello spirito per mezzo del vincolo della pace.<br />
    Un solo corpo e un solo spirito, come una sola è la speranza alla quale
    siete stati chiamati, quella della vostra vocazione; un solo Signore, una
    sola fede, un solo battesimo. Un solo Dio e Padre di tutti, che è al di
    sopra di tutti, opera per mezzo di tutti ed è presente in tutti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_35" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_36" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Lc 7,16</span>
  </p>
  <p class="PsalmAlleluiaVerse">
    Alleluia, alleluia.<br />Un grande profeta è sorto tra noi,<br />
    e Dio ha visitato il suo popolo.<br />Alleluia.
  </p>
</div>
<div class="ital hijo hijo_37" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Distribuì a quelli che erano seduti quanto ne volevano.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">6, 1-15</span>
  </p>
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_39" ontouchend="cambialengua(this)">
  <p class="TheWordoftheLord4">
    In quel tempo, Gesù passò all'altra riva del mare di Galilea, cioè di
    Tiberiade, e lo seguiva una grande folla, perché vedeva i segni che compiva
    sugli infermi. Gesù salì sul monte e là si pose a sedere con i suoi
    discepoli. Era vicina la Pasqua, la festa dei Giudei.<br />
    Allora Gesù, alzati gli occhi, vide che una grande folla veniva da lui e
    disse a Filippo: «Dove potremo comprare il pane perché costoro abbiano da
    mangiare?». Diceva così per metterlo alla prova; egli infatti sapeva quello
    che stava per compiere. Gli rispose Filippo: «Duecento denari di pane non
    sono sufficienti neppure perché ognuno possa riceverne un pezzo».<br />
    Gli disse allora uno dei suoi discepoli, Andrea, fratello di Simon Pietro:
    «C'è qui un ragazzo che ha cinque pani d'orzo e due pesci; ma che cos'è
    questo per tanta gente?». Rispose Gesù: «Fateli sedere». C'era molta erba in
    quel luogo. Si misero dunque a sedere ed erano circa cinquemila uomini.<br />
    Allora Gesù prese i pani e, dopo aver reso grazie, li diede a quelli che
    erano seduti, e lo stesso fece dei pesci, quanto ne volevano.<br />
    E quando furono saziati, disse ai suoi discepoli: «Raccogliete i pezzi
    avanzati, perché nulla vada perduto». Li raccolsero e riempirono dodici
    canestri con i pezzi dei cinque pani d'orzo, avanzati a coloro che avevano
    mangiato.<br />
    Allora la gente, visto il segno che egli aveva compiuto, diceva: «Questi è
    davvero il profeta, colui che viene nel mondo!». Ma Gesù, sapendo che
    venivano a prenderlo per farlo re, si ritirò di nuovo sul monte, lui da
    solo.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_41" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Non sia adiri il mio Signore, se parlo.</p>
  <p class="Areadingfrom">
    Dal libro della Genesi<span class="alindcha">18, 20-21.23-32</span>
  </p>
  <p>
    In quei giorni, disse il Signore: «Il grido di Sodoma e Gomorra è troppo
    grande e il loro peccato è molto grave. Voglio scendere a vedere se proprio
    hanno fatto tutto il male di cui è giunto il grido fino a me; lo voglio
    sapere!».<br />
    Quegli uomini partirono di là e andarono verso Sodoma, mentre Abramo stava
    ancora alla presenza del Signore.<br />
    Abramo gli si avvicinò e gli disse: «Davvero sterminerai il giusto con
    l'empio? Forse vi sono cinquanta giusti nella città: davvero li vuoi
    sopprimere? E non perdonerai a quel luogo per riguardo ai cinquanta giusti
    che vi si trovano? Lontano da te il far morire il giusto con l'empio, così
    che il giusto sia trattato come l'empio; lontano da te! Forse il giudice di
    tutta la terra non praticherà la giustizia?». Rispose il Signore: «Se a
    Sodoma troverò cinquanta giusti nell'ambito della città, per riguardo a loro
    perdonerò a tutto quel luogo».<br />
    Abramo riprese e disse: «Vedi come ardisco parlare al mio Signore, io che
    sono polvere e cenere: forse ai cinquanta giusti ne mancheranno cinque; per
    questi cinque distruggerai tutta la città?». Rispose: «Non la distruggerò,
    se ve ne troverò quarantacinque».<br />
    Abramo riprese ancora a parlargli e disse: «Forse là se ne troveranno
    quaranta». Rispose: «Non lo farò, per riguardo a quei quaranta». Riprese:
    «Non si adiri il mio Signore, se parlo ancora: forse là se ne troveranno
    trenta». Rispose: «Non lo farò, se ve ne troverò trenta». Riprese: «Vedi
    come ardisco parlare al mio Signore! Forse là se ne troveranno venti».
    Rispose: «Non la distruggerò per riguardo a quei venti». Riprese: «Non si
    adiri il mio Signore, se parlo ancora una volta sola: forse là se ne
    troveranno dieci». Rispose: «Non la distruggerò per riguardo a quei dieci».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 137 (138)</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Nel giorno in cui ti ho invocato mi hai risposto.
</div>
<div class="ital hijo hijo_45" ontouchend="cambialengua(this)">
  Ti rendo grazie, Signore, con tutto il cuore:<br />
  hai ascoltato le parole della mia bocca.<br />
  Non agli dèi, ma a te voglio cantare,<br />
  mi prostro verso il tuo tempio santo.
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Nel giorno in cui ti ho invocato mi hai risposto.
</div>
<div class="ital hijo hijo_47" ontouchend="cambialengua(this)">
  Rendo grazie al tuo nome per il tuo amore e la tua fedeltà:<br />
  hai reso la tua promessa più grande del tuo nome.<br />
  Nel giorno in cui ti ho invocato, mi hai risposto,<br />
  hai accresciuto in me la forza.
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Nel giorno in cui ti ho invocato mi hai risposto.
</div>
<div class="ital hijo hijo_49" ontouchend="cambialengua(this)">
  Perché eccelso è il Signore, ma guarda verso l'umile;<br />
  il superbo invece lo riconosce da lontano.<br />
  Se cammino in mezzo al pericolo, tu mi ridoni vita;<br />
  contro la collera dei miei avversari stendi la tua mano.
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Nel giorno in cui ti ho invocato mi hai risposto.
</div>
<div class="ital hijo hijo_51" ontouchend="cambialengua(this)">
  La tua destra mi salva.<br />
  Il Signore farà tutto per me.<br />
  Signore, il tuo amore è per sempre:<br />
  non abbandonare l'opera delle tue mani.
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Nel giorno in cui ti ho invocato mi hai risposto.
</div>
<div class="ital hijo hijo_53" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Con lui Dio ha dato vita anche a voi, perdonando tutte le colpe.
  </p>
  <p class="Areadingfrom">
    Dalla lettera di san Paolo apostolo ai Colossési<span class="alindcha">2,12-14</span>
  </p>
  <p>
    Fratelli, con Cristo sepolti nel battesimo, con lui siete anche risorti
    mediante la fede nella potenza di Dio, che lo ha risuscitato dai morti.<br />
    Con lui Dio ha dato vita anche a voi, che eravate morti a causa delle colpe
    e della non circoncisione della vostra carne, perdonandoci tutte le colpe e
    annullando il documento scritto contro di noi che, con le prescrizioni, ci
    era contrario: lo ha tolto di mezzo inchiodandolo alla croce.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_55" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Rm 8,15bc</span>
  </p>
  <p class="PsalmAlleluiaVerse">
    Alleluia, alleluia.<br />Avete ricevuto lo Spirito che rende figli
    adottivi,<br />
    per mezzo del quale gridiamo: Abbà! Padre!<br />Alleluia.
  </p>
</div>
<div class="ital hijo hijo_56" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Chiedete e vi sarà dato.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">11, 1-13</span>
  </p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_58" ontouchend="cambialengua(this)">
  <p class="TheWordoftheLord4">
    Gesù si trovava in un luogo a pregare; quando ebbe finito, uno dei suoi
    discepoli gli disse: «Signore, insegnaci a pregare, come anche Giovanni ha
    insegnato ai suoi discepoli». Ed egli disse loro: «Quando pregate, dite:<br />
    "Padre,<br />
    sia santificato il tuo nome,<br />
    venga il tuo regno;<br />
    dacci ogni giorno il nostro pane quotidiano,<br />
    e perdona a noi i nostri peccati,<br />
    anche noi infatti perdoniamo a ogni nostro debitore,<br />
    e non abbandonarci alla tentazione"».<br />
    Poi disse loro: «Se uno di voi ha un amico e a mezzanotte va da lui a
    dirgli: “Amico, prestami tre pani, perché è giunto da me un amico da un
    viaggio e non ho nulla da offrirgli”; e se quello dall'interno gli risponde:
    “Non m'importunare, la porta è già chiusa, io e i miei bambini siamo a
    letto, non posso alzarmi per darti i pani”, vi dico che, anche se non si
    alzerà a darglieli perché è suo amico, almeno per la sua invadenza si alzerà
    a dargliene quanti gliene occorrono.<br />
    Ebbene, io vi dico: chiedete e vi sarà dato, cercate e troverete, bussate e
    vi sarà aperto. Perché chiunque chiede riceve e chi cerca trova e a chi
    bussa sarà aperto.<br />
    Quale padre tra voi, se il figlio gli chiede un pesce, gli darà una serpe al
    posto del pesce? O se gli chiede un uovo, gli darà uno scorpione? Se voi
    dunque, che siete cattivi, sapete dare cose buone ai vostri figli, quanto
    più il Padre vostro del cielo darà lo Spirito Santo a quelli che glielo
    chiedono!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_60" ontouchend="cambialengua(this)">
  <h2>LUNEDI della XVII settimana del Tempo Ordinario</h2>
</div>
<div
  class="ital red hijo hijo_61"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_62" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Questo popolo ha commesso un grande peccato; si sono fatti un dio d'oro.
  </p>
  <p class="Areadingfrom">
    Dal libro dell'Esodo<span class="alindcha">32, 15-24.30-34</span>
  </p>
  <p>
    In quei giorni, Mosè si voltò e scese dal monte con in mano le due tavole
    della Testimonianza, tavole scritte sui due lati, da una parte e dall'altra.
    Le tavole erano opera di Dio, la scrittura era scrittura di Dio, scolpita
    sulle tavole.<br />
    Giosuè sentì il rumore del popolo che urlava e disse a Mosè: «C'è rumore di
    battaglia nell'accampamento». Ma rispose Mosè:<br />
    «Non è il grido di chi canta: “Vittoria!”.<br />
    Non è il grido di chi canta: “Disfatta!”.<br />
    Il grido di chi canta a due cori io sento».<br />
    Quando si fu avvicinato all'accampamento, vide il vitello e le danze. Allora
    l'ira di Mosè si accese: egli scagliò dalle mani le tavole, spezzandole ai
    piedi della montagna. Poi afferrò il vitello che avevano fatto, lo bruciò
    nel fuoco, lo frantumò fino a ridurlo in polvere, ne sparse la polvere
    nell'acqua e la fece bere agli Israeliti.<br />
    Mosè disse ad Aronne: «Che cosa ti ha fatto questo popolo, perché tu l'abbia
    gravato di un peccato così grande?». Aronne rispose: «Non si accenda l'ira
    del mio signore; tu stesso sai che questo popolo è incline al male. Mi
    dissero: “Fa' per noi un dio che cammini alla nostra testa, perché a Mosè,
    quell'uomo che ci ha fatto uscire dalla terra d'Egitto, non sappiamo che
    cosa sia accaduto”. Allora io dissi: “Chi ha dell'oro? Toglietevelo!”. Essi
    me lo hanno dato; io l'ho gettato nel fuoco e ne è uscito questo
    vitello».<br />
    Il giorno dopo Mosè disse al popolo: «Voi avete commesso un grande peccato;
    ora salirò verso il Signore: forse otterrò il perdono della vostra
    colpa».<br />
    Mosè ritornò dal Signore e disse: «Questo popolo ha commesso un grande
    peccato: si sono fatti un dio d'oro. Ma ora, se tu perdonassi il loro
    peccato... Altrimenti, cancellami dal tuo libro che hai scritto!».<br />
    Il Signore disse a Mosè: «Io cancellerò dal mio libro colui che ha peccato
    contro di me. Ora va', conduci il popolo là dove io ti ho detto. Ecco, il
    mio angelo ti precederà; nel giorno della mia visita li punirò per il loro
    peccato».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_63" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_64" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 105 (106)</span>
  </p>
</div>
<div class="ital hijo hijo_65" ontouchend="cambialengua(this)">
  <span class="red">R/. </span>Rendete grazie al Signore, perché è buono.
</div>
<div class="ital hijo hijo_66" ontouchend="cambialengua(this)">
  Si fabbricarono un vitello sull'Oreb,<br />
  si prostrarono a una statua di metallo;<br />
  scambiarono la loro gloria<br />
  con la figura di un toro che mangia erba.
</div>
<div class="ital hijo hijo_67" ontouchend="cambialengua(this)">
  <span class="red">R/. </span>Rendete grazie al Signore, perché è buono.
</div>
<div class="ital hijo hijo_68" ontouchend="cambialengua(this)">
  Dimenticarono Dio che li aveva salvati,<br />
  che aveva operato in Egitto cose grandi,<br />
  meraviglie nella terra di Cam,<br />
  cose terribili presso il Mar Rosso.
</div>
<div class="ital hijo hijo_69" ontouchend="cambialengua(this)">
  <span class="red">R/. </span>Rendete grazie al Signore, perché è buono.
</div>
<div class="ital hijo hijo_70" ontouchend="cambialengua(this)">
  Ed egli li avrebbe sterminati,<br />
  se Mosè, il suo eletto,<br />
  non si fosse posto sulla breccia, davanti a lui<br />
  per impedire alla sua collera di distruggerli.
</div>
<div class="ital hijo hijo_71" ontouchend="cambialengua(this)">
  <span class="red">R/. </span>Rendete grazie al Signore, perché è buono.
</div>
<div
  class="ital red hijo hijo_72"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_73" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Questo popolo diventerà come questa cintura, che non è più buona a nulla.
  </p>
  <p class="Areadingfrom">
    Dal libro del profeta Geremia<span class="alindcha">13,1-11</span>
  </p>
  <p>
    Il Signore mi disse così: «Va' a comprarti una cintura di lino e mettitela
    ai fianchi senza immergerla nell'acqua». Io comprai la cintura, secondo il
    comando del Signore, e me la misi ai fianchi.<br />
    Poi la parola del Signore mi fu rivolta una seconda volta: «Prendi la
    cintura che hai comprato e che porti ai fianchi e va' subito all'Eufrate e
    nascondila nella fessura di una pietra». Io andai e la nascosi presso
    l'Eufrate, come mi aveva comandato il Signore.<br />
    Dopo molto tempo il Signore mi disse: «Alzati, va' all'Eufrate e prendi di
    là la cintura che ti avevo comandato di nascondervi». Io andai all'Eufrate,
    cercai e presi la cintura dal luogo in cui l'avevo nascosta; ed ecco, la
    cintura era marcita, non era più buona a nulla.<br />
    Allora mi fu rivolta questa parola del Signore: «Dice il Signore: In questo
    modo ridurrò in marciume l'orgoglio di Giuda e il grande orgoglio di
    Gerusalemme. Questo popolo malvagio, che rifiuta di ascoltare le mie parole,
    che si comporta secondo la caparbietà del suo cuore e segue altri dèi per
    servirli e per adorarli, diventerà come questa cintura, che non è più buona
    a nulla. Poiché, come questa cintura aderisce ai fianchi di un uomo, così io
    volli che aderisse a me tutta la casa d'Israele e tutta la casa di Giuda –
    oracolo del Signore –, perché fossero mio popolo, mia fama, mia lode e mia
    gloria, ma non mi ascoltarono».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_74" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_75" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dt 32</span>
  </p>
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_77" ontouchend="cambialengua(this)">
  La Roccia, che ti ha generato, tu hai trascurato;<br />
  hai dimenticato il Dio che ti ha procreato!<br />
  Ma il Signore ha visto e ha disdegnato<br />
  con ira i suoi figli e le sue figlie.
</div>
<div class="ital hijo hijo_78" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_79" ontouchend="cambialengua(this)">
  Ha detto: «Io nasconderò loro il mio volto;<br />
  vedrò quale sarà la loro fine.<br />
  Sono una generazione perfida,<br />
  sono figli infedeli.
</div>
<div class="ital hijo hijo_80" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_81" ontouchend="cambialengua(this)">
  Mi resero geloso con ciò che non è Dio,<br />
  mi irritarono con i loro idoli vani;<br />
  io li renderò gelosi con uno che non è popolo,<br />
  li irriterò con una nazione stolta».
</div>
<div class="ital hijo hijo_82" ontouchend="cambialengua(this)">
  <span class="red">R/. </span>Hai dimenticato Dio che ti ha generato.
</div>
<div class="ital hijo hijo_83" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gc 1,18</span>
  </p>
  <p class="PsalmAlleluiaVerse">
    Alleluia, alleluia.<br />Per sua volontà il Padre ci ha generati<br />
    per mezzo della parola di verità, per essere<br />
    una primizia delle sue creature.<br />Alleluia.
  </p>
</div>
<div class="ital hijo hijo_84" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Il granello di senapa diventa un albero, tanto che gli uccelli del cielo
    vengono a fare il nido fra i suoi rami.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 31-35</span>
  </p>
</div>
<div class="ital hijo hijo_85" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_86" ontouchend="cambialengua(this)">
  <p class="TheWordoftheLord4">
    In quel tempo, Gesù espose alla folla un'altra parabola, dicendo: «Il regno
    dei cieli è simile a un granello di senape, che un uomo prese e seminò nel
    suo campo. Esso è il più piccolo di tutti i semi ma, una volta cresciuto, è
    più grande delle altre piante dell'orto e diventa un albero, tanto che gli
    uccelli del cielo vengono a fare il nido fra i suoi rami».<br />
    Disse loro un'altra parabola: «Il regno dei cieli è simile al lievito, che
    una donna prese e mescolò in tre misure di farina, finché non fu tutta
    lievitata».<br />
    Tutte queste cose Gesù disse alle folle con parabole e non parlava ad esse
    se non con parabole, perché si compisse ciò che era stato detto per mezzo
    del profeta:<br />
    «Aprirò la mia bocca con parabole,<br />
    proclamerò cose nascoste fin dalla fondazione del mondo».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_87" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_88" ontouchend="cambialengua(this)">
  <h2>MARTEDI della XVII settimana del Tempo Ordinario</h2>
</div>
<div
  class="ital red hijo hijo_89"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_90" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Il Signore parlava con Mosè faccia a faccia.</p>
  <p class="Areadingfrom">
    Dal libro dell'Esodo<span class="alindcha">33,7-11;34,5-9.28</span>
  </p>
  <p>
    In quei giorni, Mosè prendeva la tenda e la piantava fuori
    dell'accampamento, a una certa distanza dall'accampamento, e l'aveva
    chiamata tenda del convegno; appunto a questa tenda del convegno, posta
    fuori dell'accampamento, si recava chiunque volesse consultare il
    Signore.<br />
    Quando Mosè usciva per recarsi alla tenda, tutto il popolo si alzava in
    piedi, stando ciascuno all'ingresso della sua tenda: seguivano con lo
    sguardo Mosè, finché non fosse entrato nella tenda. Quando Mosè entrava
    nella tenda, scendeva la colonna di nube e restava all'ingresso della tenda,
    e parlava con Mosè. Tutto il popolo vedeva la colonna di nube, che stava
    all'ingresso della tenda, e tutti si alzavano e si prostravano ciascuno
    all'ingresso della propria tenda.<br />
    Il Signore parlava con Mosè faccia a faccia, come uno parla con il proprio
    amico. Poi questi tornava nell'accampamento, mentre il suo inserviente, il
    giovane Giosuè figlio di Nun, non si allontanava dall'interno della
    tenda.<br />
    Il Signore scese nella nube [sul monte Sinai], si fermò là presso di lui e
    proclamò il nome del Signore. Il Signore passò davanti a lui, proclamando:
    «Il Signore, il Signore, Dio misericordioso e pietoso, lento all'ira e ricco
    di amore e di fedeltà, che conserva il suo amore per mille generazioni, che
    perdona la colpa, la trasgressione e il peccato, ma non lascia senza
    punizione, che castiga la colpa dei padri nei figli e nei figli dei figli
    fino alla terza e alla quarta generazione».<br />
    Mosè si curvò in fretta fino a terra e si prostrò. Disse: «Se ho trovato
    grazia ai tuoi occhi, Signore, che il Signore cammini in mezzo a noi. Sì, è
    un popolo di dura cervice, ma tu perdona la nostra colpa e il nostro
    peccato: fa' di noi la tua eredità».<br />
    Mosè rimase con il Signore quaranta giorni e quaranta notti, senza mangiar
    pane e senza bere acqua. Egli scrisse sulle tavole le parole dell'alleanza,
    le dieci parole.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_91" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_92" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 102 (103)</span>
  </p>
</div>
<div class="ital hijo hijo_93" ontouchend="cambialengua(this)">
  <span class="red">R/. </span>Misericordioso e pietoso è il Signore.
</div>
<div class="ital hijo hijo_94" ontouchend="cambialengua(this)">
  Il Signore compie cose giuste,<br />
  difende i diritti di tutti gli oppressi.<br />
  Ha fatto conoscere a Mosè le sue vie,<br />
  le sue opere ai figli d'Israele.
</div>
<div class="ital hijo hijo_95" ontouchend="cambialengua(this)">
  <span class="red">R/. </span>Misericordioso e pietoso è il Signore.
</div>
<div class="ital hijo hijo_96" ontouchend="cambialengua(this)">
  Misericordioso e pietoso è il Signore,<br />
  lento all'ira e grande nell'amore.<br />
  Non è in lite per sempre,<br />
  non rimane adirato in eterno.
</div>
<div class="ital hijo hijo_97" ontouchend="cambialengua(this)">
  <span class="red">R/. </span>Misericordioso e pietoso è il Signore.
</div>
<div class="ital hijo hijo_98" ontouchend="cambialengua(this)">
  Non ci tratta secondo i nostri peccati<br />
  e non ci ripaga secondo le nostre colpe.<br />
  Perché quanto il cielo è alto sulla terra,<br />
  così la sua misericordia è potente su quelli che lo temono.
</div>
<div class="ital hijo hijo_99" ontouchend="cambialengua(this)">
  <span class="red">R/. </span>Misericordioso e pietoso è il Signore.
</div>
<div class="ital hijo hijo_100" ontouchend="cambialengua(this)">
  Quanto dista l'oriente dall'occidente,<br />
  così egli allontana da noi le nostre colpe.<br />
  Come è tenero un padre verso i figli,<br />
  così il Signore è tenero verso quelli che lo temono.
</div>
<div class="ital hijo hijo_101" ontouchend="cambialengua(this)">
  <span class="red">R/. </span>Misericordioso e pietoso è il Signore.
</div>
<div
  class="ital red hijo hijo_102"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_103" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ricordati, Signore! Non rompere la tua alleanza con noi.
  </p>
  <p class="Areadingfrom">
    Dal libro del profeta Geremia<span class="alindcha">14,17-22</span>
  </p>
  <p>
    Il Signore ha detto:<br />
    «I miei occhi grondano lacrime<br />
    notte e giorno, senza cessare,<br />
    perché da grande calamità<br />
    è stata colpita la vergine,<br />
    figlia del mio popolo,<br />
    da una ferita mortale.<br />
    Se esco in aperta campagna,<br />
    ecco le vittime della spada;<br />
    se entro nella città,<br />
    ecco chi muore di fame.<br />
    Anche il profeta e il sacerdote<br />
    si aggirano per la regione senza comprendere».<br />
    Hai forse rigettato completamente Giuda,<br />
    oppure ti sei disgustato di Sion?<br />
    Perché ci hai colpiti, senza più rimedio per noi?<br />
    Aspettavamo la pace, ma non c'è alcun bene,<br />
    il tempo della guarigione, ed ecco il terrore!<br />
    Riconosciamo, Signore, la nostra infedeltà,<br />
    la colpa dei nostri padri:<br />
    abbiamo peccato contro di te.<br />
    Ma per il tuo nome non respingerci,<br />
    non disonorare il trono della tua gloria.<br />
    Ricordati! Non rompere la tua alleanza con noi.<br />
    Fra gli idoli vani delle nazioni c'è qualcuno che può far piovere?<br />
    Forse che i cieli da sé mandano rovesci?<br />
    Non sei piuttosto tu, Signore, nostro Dio?<br />
    In te noi speriamo,<br />
    perché tu hai fatto tutto questo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_104" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_105" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 78 (79)</span>
  </p>
</div>
<div class="ital hijo hijo_106" ontouchend="cambialengua(this)">
  <span class="red">R/. </span>Salvaci, Signore, per la gloria del tuo nome.
</div>
<div class="ital hijo hijo_107" ontouchend="cambialengua(this)">
  Non imputare a noi le colpe dei nostri antenati:<br />
  presto ci venga incontro la tua misericordia,<br />
  perché siamo così poveri!
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Salvaci, Signore, per la gloria del tuo nome.
</div>
<div class="ital hijo hijo_109" ontouchend="cambialengua(this)">
  Aiutaci, o Dio, nostra salvezza,<br />
  per la gloria del tuo nome;<br />
  liberaci e perdona i nostri peccati<br />
  a motivo del tuo nome.
</div>
<div class="ital hijo hijo_110" ontouchend="cambialengua(this)">
  <span class="red">R/. </span>Salvaci, Signore, per la gloria del tuo nome.
</div>
<div class="ital hijo hijo_111" ontouchend="cambialengua(this)">
  Giunga fino a te il gemito dei prigionieri;<br />
  con la grandezza del tuo braccio<br />
  salva i condannati a morte.
</div>
<div class="ital hijo hijo_112" ontouchend="cambialengua(this)">
  <span class="red">R/. </span>Salvaci, Signore, per la gloria del tuo nome.
</div>
<div class="ital hijo hijo_113" ontouchend="cambialengua(this)">
  E noi, tuo popolo e gregge del tuo pascolo,<br />
  ti renderemo grazie per sempre;<br />
  di generazione in generazione narreremo la tua lode.
</div>
<div class="ital hijo hijo_114" ontouchend="cambialengua(this)">
  <span class="red">R/. </span>Salvaci, Signore, per la gloria del tuo nome.
</div>
<div class="ital hijo hijo_115" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Il seme è la parola di Dio, il seminatore è
    Cristo:<br />
    chiunque trova lui, ha la vita eterna.<br />Alleluia.
  </p>
</div>
<div class="ital hijo hijo_116" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Come si raccoglie la zizzania e la si brucia nel fuoco, così avverrà alla
    fine del mondo.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 36-43</span>
  </p>
</div>
<div class="ital hijo hijo_117" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_118" ontouchend="cambialengua(this)">
  <p class="TheWordoftheLord4">
    In quel tempo, Gesù congedò la folla ed entrò in casa; i suoi discepoli gli
    si avvicinarono per dirgli: «Spiegaci la parabola della zizzania nel
    campo».<br />
    Ed egli rispose: «Colui che semina il buon seme è il Figlio dell'uomo. Il
    campo è il mondo e il seme buono sono i figli del Regno. La zizzania sono i
    figli del Maligno e il nemico che l'ha seminata è il diavolo. La mietitura è
    la fine del mondo e i mietitori sono gli angeli. Come dunque si raccoglie la
    zizzania e la si brucia nel fuoco, così avverrà alla fine del mondo. Il
    Figlio dell'uomo manderà i suoi angeli, i quali raccoglieranno dal suo regno
    tutti gli scandali e tutti quelli che commettono iniquità e li getteranno
    nella fornace ardente, dove sarà pianto e stridore di denti. Allora i giusti
    splenderanno come il sole nel regno del Padre loro. Chi ha orecchi,
    ascolti!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_119" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_120" ontouchend="cambialengua(this)">
  <h2>MERCOLEDI della XVII settimana del Tempo Ordinario</h2>
</div>
<div
  class="ital red hijo hijo_121"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_122" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Vedendo che la pelle del suo viso era raggiante, ebbero timore di
    avvicinarsi a Mosè.
  </p>
  <p class="Areadingfrom">
    Dal libro dell'Esodo<span class="alindcha">34,29-35</span>
  </p>
  <p>
    Quando Mosè scese dal monte Sinai – le due tavole della Testimonianza si
    trovavano nelle mani di Mosè mentre egli scendeva dal monte – non sapeva che
    la pelle del suo viso era diventata raggiante, poiché aveva conversato con
    il Signore.<br />
    Ma Aronne e tutti gli Israeliti, vedendo che la pelle del suo viso era
    raggiante, ebbero timore di avvicinarsi a lui. Mosè allora li chiamò, e
    Aronne, con tutti i capi della comunità, tornò da lui. Mosè parlò a loro. Si
    avvicinarono dopo di loro tutti gli Israeliti ed egli ingiunse loro ciò che
    il Signore gli aveva ordinato sul monte Sinai.<br />
    Quando Mosè ebbe finito di parlare a loro, si pose un velo sul viso. Quando
    entrava davanti al Signore per parlare con lui, Mosè si toglieva il velo,
    fin quando non fosse uscito. Una volta uscito, riferiva agli Israeliti ciò
    che gli era stato ordinato.<br />
    Gli Israeliti, guardando in faccia Mosè, vedevano che la pelle del suo viso
    era raggiante. Poi egli si rimetteva il velo sul viso, fin quando non fosse
    di nuovo entrato a parlare con il Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_123" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_124" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 98 (99)</span>
  </p>
</div>
<div class="ital hijo hijo_125" ontouchend="cambialengua(this)">
  <span class="red">R/. </span>Tu sei santo, Signore, nostro Dio.
</div>
<div class="ital hijo hijo_126" ontouchend="cambialengua(this)">
  Esaltate il Signore, nostro Dio,<br />
  prostratevi allo sgabello dei suoi piedi.<br />
  Egli è santo!
</div>
<div class="ital hijo hijo_127" ontouchend="cambialengua(this)">
  <span class="red">R/. </span>Tu sei santo, Signore, nostro Dio.
</div>
<div class="ital hijo hijo_128" ontouchend="cambialengua(this)">
  Mosè e Aronne tra i suoi sacerdoti,<br />
  Samuele tra quanti invocavano il suo nome:<br />
  invocavano il Signore ed egli rispondeva.
</div>
<div class="ital hijo hijo_129" ontouchend="cambialengua(this)">
  <span class="red">R/. </span>Tu sei santo, Signore, nostro Dio.
</div>
<div class="ital hijo hijo_130" ontouchend="cambialengua(this)">
  Parlava loro da una colonna di nubi:<br />
  custodivano i suoi insegnamenti<br />
  e il precetto che aveva loro dato.
</div>
<div class="ital hijo hijo_131" ontouchend="cambialengua(this)">
  <span class="red">R/. </span>Tu sei santo, Signore, nostro Dio.
</div>
<div class="ital hijo hijo_132" ontouchend="cambialengua(this)">
  Esaltate il Signore, nostro Dio,<br />
  prostratevi davanti alla sua santa montagna,<br />
  perché santo è il Signore, nostro Dio!
</div>
<div class="ital hijo hijo_133" ontouchend="cambialengua(this)">
  <span class="red">R/. </span>Tu sei santo, Signore nostro Dio.
</div>
<div
  class="ital red hijo hijo_134"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_135" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Perché il mio dolore è senza fine? «Se ritornerai, starai alla mia
    presenza».
  </p>
  <p class="Areadingfrom">
    Dal libro del profeta Geremia<span class="alindcha">15,10.16-21</span>
  </p>
  <p>
    Me infelice, madre mia! Mi hai partorito<br />
    uomo di litigio e di contesa per tutto il paese!<br />
    Non ho ricevuto prestiti, non ne ho fatti a nessuno,<br />
    eppure tutti mi maledicono.<br />
    Quando le tue parole mi vennero incontro,<br />
    le divorai con avidità;<br />
    la tua parola fu la gioia e la letizia del mio cuore,<br />
    perché il tuo nome è invocato su di me,<br />
    Signore, Dio degli eserciti.<br />
    Non mi sono seduto per divertirmi<br />
    nelle compagnie di gente scherzosa,<br />
    ma spinto dalla tua mano sedevo solitario,<br />
    poiché mi avevi riempito di sdegno.<br />
    Perché il mio dolore è senza fine<br />
    e la mia piaga incurabile non vuole guarire?<br />
    Tu sei diventato per me un torrente infido,<br />
    dalle acque incostanti.<br />
    Allora il Signore mi rispose:<br />
    «Se ritornerai, io ti farò ritornare<br />
    e starai alla mia presenza;<br />
    se saprai distinguere ciò che è prezioso<br />
    da ciò che è vile,<br />
    sarai come la mia bocca.<br />
    Essi devono tornare a te,<br />
    non tu a loro,<br />
    e di fronte a questo popolo io ti renderò<br />
    come un muro durissimo di bronzo;<br />
    combatteranno contro di te,<br />
    ma non potranno prevalere,<br />
    perché io sarò con te<br />
    per salvarti e per liberarti.<br />
    Oracolo del Signore.<br />
    Ti libererò dalla mano dei malvagi<br />
    e ti salverò dal pugno dei violenti».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_136" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_137" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 58 (59)</span>
  </p>
</div>
<div class="ital hijo hijo_138" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_139" ontouchend="cambialengua(this)">
  Liberami dai nemici, mio Dio,<br />
  difendimi dai miei aggressori.<br />
  Liberami da chi fa il male,<br />
  salvami da chi sparge sangue.
</div>
<div class="ital hijo hijo_140" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_141" ontouchend="cambialengua(this)">
  Ecco, insidiano la mia vita,<br />
  contro di me congiurano i potenti.<br />
  Non c'è delitto in me, non c'è peccato, Signore;<br />
  senza mia colpa accorrono e si schierano.
</div>
<div class="ital hijo hijo_142" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_143" ontouchend="cambialengua(this)">
  Io veglio per te, mia forza,<br />
  perché Dio è la mia difesa.<br />
  Il mio Dio mi preceda con il suo amore;<br />
  Dio mi farà guardare dall'alto i miei nemici.
</div>
<div class="ital hijo hijo_144" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_145" ontouchend="cambialengua(this)">
  Ma io canterò la tua forza,<br />
  esalterò la tua fedeltà al mattino,<br />
  perché sei stato mia difesa,<br />
  mio rifugio nel giorno della mia angoscia.
</div>
<div class="ital hijo hijo_146" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_147" ontouchend="cambialengua(this)">
  O mia forza, a te voglio cantare,<br />
  poiché tu sei, o Dio, la mia difesa,<br />
  Dio della mia fedeltà.
</div>
<div class="ital hijo hijo_148" ontouchend="cambialengua(this)">
  <span class="red">R/. </span>O Dio, tu sei il mio rifugio nel giorno della mia
  angoscia.
</div>
<div class="ital hijo hijo_149" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 15,15b</span>
  </p>
  <p class="PsalmAlleluiaVerse">
    Alleluia, alleluia.<br />Vi ho chiamato amici, dice il Signore,<br />
    perché tutto ciò che ho udito dal Padre mio<br />
    l'ho fatto conoscere a voi.<br />Alleluia.
  </p>
</div>
<div class="ital hijo hijo_150" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Vende tutti i suoi averi e compra quel campo.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 44-46</span>
  </p>
</div>
<div class="ital hijo hijo_151" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_152" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli:<br />
    «Il regno dei cieli è simile a un tesoro nascosto nel campo; un uomo lo
    trova e lo nasconde; poi va, pieno di gioia, vende tutti i suoi averi e
    compra quel campo.<br />
    Il regno dei cieli è simile anche a un mercante che va in cerca di perle
    preziose; trovata una perla di grande valore, va, vende tutti i suoi averi e
    la compra».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_153" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_154" ontouchend="cambialengua(this)">
  <h2>GIOVEDI della XVII settimana del Tempo Ordinario</h2>
</div>
<div
  class="ital red hijo hijo_155"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_156" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    La nube coprì la tenda del convegno e la gloria del Signore riempì la
    Dimora.
  </p>
  <p class="Areadingfrom">
    Dal libro dell'Esodo<span class="alindcha">40, 14-19.32-36</span>
  </p>
  <p>
    In quei giorni, Mosè eseguì ogni cosa come il Signore gli aveva ordinato:
    così fece.<br />
    Nel secondo anno, nel primo giorno del primo mese fu eretta la Dimora. Mosè
    eresse la Dimora: pose le sue basi, dispose le assi, vi fissò le traverse e
    rizzò le colonne; poi stese la tenda sopra la Dimora e dispose al di sopra
    la copertura della tenda, come il Signore gli aveva ordinato.<br />
    Prese la Testimonianza, la pose dentro l'arca, mise le stanghe all'arca e
    pose il propiziatorio sull'arca; poi introdusse l'arca nella Dimora, collocò
    il velo che doveva far da cortina e lo tese davanti all'arca della
    Testimonianza, come il Signore aveva ordinato a Mosè.<br />
    Allora la nube coprì la tenda del convegno e la gloria del Signore riempì la
    Dimora. Mosè non poté entrare nella tenda del convegno, perché la nube
    sostava su di essa e la gloria del Signore riempiva la Dimora.<br />
    Per tutto il tempo del loro viaggio, quando la nube s'innalzava e lasciava
    la Dimora, gli Israeliti levavano le tende. Se la nube non si innalzava,
    essi non partivano, finché non si fosse innalzata. Perché la nube del
    Signore, durante il giorno, rimaneva sulla Dimora e, durante la notte, vi
    era in essa un fuoco, visibile a tutta la casa d'Israele, per tutto il tempo
    del loro viaggio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_157" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_158" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 83 (84)</span>
  </p>
</div>
<div class="ital hijo hijo_159" ontouchend="cambialengua(this)">
  <span class="red">R/. </span>Quanto sono amabili le tue dimore, Signore degli
  eserciti!
</div>
<div class="ital hijo hijo_160" ontouchend="cambialengua(this)">
  L'anima mia anela<br />
  e desidera gli atri del Signore.<br />
  Il mio cuore e la mia carne<br />
  esultano nel Dio vivente.
</div>
<div class="ital hijo hijo_161" ontouchend="cambialengua(this)">
  <span class="red">R/. </span>Quanto sono amabili le tue dimore, Signore degli
  eserciti!
</div>
<div class="ital hijo hijo_162" ontouchend="cambialengua(this)">
  Anche il passero trova una casa<br />
  e la rondine il nido<br />
  dove porre i suoi piccoli,<br />
  presso i tuoi altari,<br />
  Signore degli eserciti,<br />
  mio re e mio Dio.
</div>
<div class="ital hijo hijo_163" ontouchend="cambialengua(this)">
  <span class="red">R/. </span>Quanto sono amabili le tue dimore, Signore degli
  eserciti!
</div>
<div class="ital hijo hijo_164" ontouchend="cambialengua(this)">
  Beato chi abita nella tua casa:<br />
  senza fine canta le tue lodi.<br />
  Beato l'uomo che trova in te il suo rifugio,<br />
  Cresce lungo il cammino il suo vigore.
</div>
<div class="ital hijo hijo_165" ontouchend="cambialengua(this)">
  <span class="red">R/. </span>Quanto sono amabili le tue dimore, Signore degli
  eserciti!
</div>
<div class="ital hijo hijo_166" ontouchend="cambialengua(this)">
  Sì, è meglio un giorno nei tuoi atri<br />
  che mille nella mia casa;<br />
  stare sulla soglia della casa del mio Dio<br />
  è meglio che abitare nelle tende dei malvagi.
</div>
<div class="ital hijo hijo_167" ontouchend="cambialengua(this)">
  <span class="red">R/. </span>Quanto sono amabili le tue dimore, Signore degli
  eserciti!
</div>
<div
  class="ital red hijo hijo_168"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_169" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Come l'argilla è nelle mani del vasaio, così voi siete nelle mie mani.
  </p>
  <p class="Areadingfrom">
    Dal libro del profeta Geremia<span class="alindcha">18,1-6</span>
  </p>
  <p>
    Questa parola fu rivolta dal Signore a Geremia: «Alzati e scendi nella
    bottega del vasaio; là ti farò udire la mia parola».<br />
    Scesi nella bottega del vasaio, ed ecco, egli stava lavorando al tornio.
    Ora, se si guastava il vaso che stava modellando, come capita con la creta
    in mano al vasaio, egli riprovava di nuovo e ne faceva un altro, come ai
    suoi occhi pareva giusto.<br />
    Allora mi fu rivolta la parola del Signore in questi termini: «Forse non
    potrei agire con voi, casa d'Israele, come questo vasaio? Oracolo del
    Signore. Ecco, come l'argilla è nelle mani del vasaio, così voi siete nelle
    mie mani, casa d'Israele.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_170" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_171" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 145 (146)</span>
  </p>
</div>
<div class="ital hijo hijo_172" ontouchend="cambialengua(this)">
  <span class="red">R/. </span>Beato chi ha per aiuto il Dio di Giacobbe.
</div>
<div class="ital hijo hijo_173" ontouchend="cambialengua(this)">
  Loda il Signore, anima mia:<br />
  loderò il Signore finché ho vita,<br />
  canterò inni al mio Dio finché esisto.
</div>
<div class="ital hijo hijo_174" ontouchend="cambialengua(this)">
  <span class="red">R/. </span>Beato chi ha per aiuto il Dio di Giacobbe.
</div>
<div class="ital hijo hijo_175" ontouchend="cambialengua(this)">
  Non confidate nei potenti,<br />
  in un uomo che non può salvare.<br />
  Esala lo spirito e ritorna alla terra:<br />
  in quel giorno svaniscono tutti i suoi disegni.
</div>
<div class="ital hijo hijo_176" ontouchend="cambialengua(this)">
  <span class="red">R/. </span>Beato chi ha per aiuto il Dio di Giacobbe.
</div>
<div class="ital hijo hijo_177" ontouchend="cambialengua(this)">
  Beato chi ha per aiuto il Dio di Giacobbe:<br />
  la sua speranza è nel Signore suo Dio,<br />
  che ha fatto il cielo e la terra,<br />
  il mare e quanto contiene,<br />
  che rimane fedele per sempre.
</div>
<div class="ital hijo hijo_178" ontouchend="cambialengua(this)">
  <span class="red">R/. </span>Beato chi ha per aiuto il Dio di Giacobbe.
</div>
<div class="ital hijo hijo_179" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Cfr. At 16,14b</span>
  </p>
  <p class="PsalmAlleluiaVerse">
    Alleluia, alleluia.<br />Apri, Signore, il nostro cuore<br />
    e comprenderemo le parole del Figlio tuo.<br />Alleluia.
  </p>
</div>
<div class="ital hijo hijo_180" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Raccolgono i buoni nei canestri e buttano via i cattivi.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 47-53</span>
  </p>
</div>
<div class="ital hijo hijo_181" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_182" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli:<br />
    «Ancora, il regno dei cieli è simile a una rete gettata nel mare, che
    raccoglie ogni genere di pesci. Quando è piena, i pescatori la tirano a
    riva, si mettono a sedere, raccolgono i pesci buoni nei canestri e buttano
    via i cattivi. Così sarà alla fine del mondo. Verranno gli angeli e
    separeranno i cattivi dai buoni e li getteranno nella fornace ardente, dove
    sarà pianto e stridore di denti.<br />
    Avete compreso tutte queste cose?». Gli risposero: «Sì». Ed egli disse loro:
    «Per questo ogni scriba, divenuto discepolo del regno dei cieli, è simile a
    un padrone di casa che estrae dal suo tesoro cose nuove e cose antiche».<br />
    Terminate queste parabole, Gesù partì di là.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_183" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_184" ontouchend="cambialengua(this)">
  <h2>VENERDI della XVII settimana del Tempo Ordinario</h2>
</div>
<div
  class="ital red hijo hijo_185"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_186" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Queste sono le solennità del Signore nelle quali convocherete riunioni
    sacre.
  </p>
  <p class="Areadingfrom">
    Dal libro del Levitico<span class="alindcha">23, 1, 4-11. 15-16. 27.34-37</span>
  </p>
  <p>
    Il Signore parlò a Mosè e disse: «Queste sono le solennità del Signore, le
    riunioni sacre che convocherete nei tempi stabiliti.<br />
    Il primo mese, al quattordicesimo giorno, al tramonto del sole sarà la
    Pasqua del Signore; il quindici dello stesso mese sarà la festa degli Azzimi
    in onore del Signore; per sette giorni mangerete pane senza lievito. Nel
    primo giorno avrete una riunione sacra: non farete alcun lavoro servile. Per
    sette giorni offrirete al Signore sacrifici consumati dal fuoco. Il settimo
    giorno vi sarà una riunione sacra: non farete alcun lavoro servile».<br />
    Il Signore parlò a Mosè e disse: «Parla agli Israeliti dicendo loro: “Quando
    sarete entrati nella terra che io vi do e ne mieterete la messe, porterete
    al sacerdote un covone, come primizia del vostro raccolto. Il sacerdote
    eleverà il covone davanti al Signore, perché sia gradito per il vostro bene;
    il sacerdote lo eleverà il giorno dopo il sabato.<br />
    Dal giorno dopo il sabato, cioè dal giorno in cui avrete portato il covone
    per il rito di elevazione, conterete sette settimane complete. Conterete
    cinquanta giorni fino all'indomani del settimo sabato e offrirete al Signore
    una nuova oblazione.<br />
    Il decimo giorno del settimo mese sarà il giorno dell'espiazione; terrete
    una riunione sacra, vi umilierete e offrirete sacrifici consumati dal fuoco
    in onore del Signore.<br />
    Il giorno quindici di questo settimo mese sarà la festa delle Capanne per
    sette giorni in onore del Signore. Il primo giorno vi sarà una riunione
    sacra; non farete alcun lavoro servile. Per sette giorni offrirete vittime
    consumate dal fuoco in onore del Signore. L'ottavo giorno terrete la
    riunione sacra e offrirete al Signore sacrifici consumati con il fuoco. È
    giorno di riunione; non farete alcun lavoro servile.<br />
    Queste sono le solennità del Signore nelle quali convocherete riunioni
    sacre, per presentare al Signore sacrifici consumati dal fuoco, olocausti e
    oblazioni, vittime e libagioni, ogni cosa nel giorno stabilito"».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_187" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_188" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 80 (81)</span>
  </p>
</div>
<div class="ital hijo hijo_189" ontouchend="cambialengua(this)">
  <span class="red">R/. </span>Esultate in Dio, nostra forza.
</div>
<div class="ital hijo hijo_190" ontouchend="cambialengua(this)">
  Intonate il canto e suonate il tamburello,<br />
  la cetra melodiosa con l'arpa.<br />
  Suonate il corno nel novilunio,<br />
  nel plenilunio, nostro giorno di festa.
</div>
<div class="ital hijo hijo_191" ontouchend="cambialengua(this)">
  <span class="red">R/. </span>Esultate in Dio, nostra forza.
</div>
<div class="ital hijo hijo_192" ontouchend="cambialengua(this)">
  Questo è un decreto per Israele,<br />
  un giudizio del Dio di Giacobbe,<br />
  una testimonianza data a Giuseppe,<br />
  quando usciva dal paese d'Egitto.
</div>
<div class="ital hijo hijo_193" ontouchend="cambialengua(this)">
  <span class="red">R/. </span>Esultate in Dio, nostra forza.
</div>
<div class="ital hijo hijo_196" ontouchend="cambialengua(this)">
  Non ci sia in mezzo a te un dio estraneo<br />
  e non prostrarti a un dio straniero.<br />
  Sono io il Signore, tuo Dio,<br />
  che ti ha fatto salire dal paese d'Egitto.
</div>
<div class="ital hijo hijo_197" ontouchend="cambialengua(this)">
  <span class="red">R/. </span>Esultate in Dio, nostra forza.
</div>
<div
  class="ital red hijo hijo_198"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_199" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Tutto il popolo si radunò contro Geremia nel tempio del Signore.
  </p>
  <p class="Areadingfrom">
    Dal libro del profeta Geremia<span class="alindcha">26,1-9</span>
  </p>
  <p>
    All'inizio del regno di Ioiakìm, figlio di Giosìa, re di Giuda, fu rivolta a
    Geremia questa parola da parte del Signore:<br />
    «Così dice il Signore: Va' nell'atrio del tempio del Signore e riferisci a
    tutte le città di Giuda che vengono per adorare nel tempio del Signore tutte
    le parole che ti ho comandato di annunciare loro; non tralasciare neppure
    una parola. Forse ti ascolteranno e ciascuno abbandonerà la propria condotta
    perversa; in tal caso mi pentirò di tutto il male che pensavo di fare loro
    per la malvagità delle loro azioni. Tu dunque dirai loro: Dice il Signore:
    Se non mi ascolterete, se non camminerete secondo la legge che ho posto
    davanti a voi e se non ascolterete le parole dei profeti, miei servi, che ho
    inviato a voi con assidua premura, ma che voi non avete ascoltato, io
    ridurrò questo tempio come quello di Silo e farò di questa città una
    maledizione per tutti i popoli della terra».<br />
    I sacerdoti, i profeti e tutto il popolo udirono Geremia che diceva queste
    parole nel tempio del Signore. Ora, quando Geremia finì di riferire quanto
    il Signore gli aveva comandato di dire a tutto il popolo, i sacerdoti, i
    profeti e tutto il popolo lo arrestarono dicendo: «Devi morire! Perché hai
    predetto nel nome del Signore: “Questo tempio diventerà come Silo e questa
    città sarà devastata, disabitata”?». Tutto il popolo si radunò contro
    Geremia nel tempio del Signore.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_200" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_201" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 68 (69)</span>
  </p>
</div>
<div class="ital hijo hijo_202" ontouchend="cambialengua(this)">
  <span class="red">R/. </span>Nella tua grande bontà, rispondimi, o Dio.
</div>
<div class="ital hijo hijo_203" ontouchend="cambialengua(this)">
  Sono più numerosi dei capelli del mio capo<br />
  quelli che mi odiano senza ragione.<br />
  Sono potenti quelli che mi vogliono distruggere,<br />
  i miei nemici bugiardi:<br />
  quanto non ho rubato, dovrei forse restituirlo?
</div>
<div class="ital hijo hijo_204" ontouchend="cambialengua(this)">
  <span class="red">R/. </span>Nella tua grande bontà, rispondimi, o Dio.
</div>
<div class="ital hijo hijo_205" ontouchend="cambialengua(this)">
  Per te io sopporto l'insulto<br />
  e la vergogna mi copre la faccia;<br />
  sono diventato un estraneo ai miei fratelli,<br />
  uno straniero per i figli di mia madre.<br />
  Perché mi divora lo zelo per la tua casa,<br />
  gli insulti di chi ti insulta ricadono su di me.
</div>
<div class="ital hijo hijo_206" ontouchend="cambialengua(this)">
  <span class="red">R/. </span>Nella tua grande bontà, rispondimi, o Dio.
</div>
<div class="ital hijo hijo_207" ontouchend="cambialengua(this)">
  Ma io rivolgo a te la mia preghiera,<br />
  Signore, nel tempo della benevolenza.<br />
  O Dio, nella tua grande bontà, rispondimi,<br />
  nella fedeltà della tua salvezza.
</div>
<div class="ital hijo hijo_208" ontouchend="cambialengua(this)">
  <span class="red">R/. </span>Nella tua grande bontà, rispondimi, o Dio.
</div>
<div class="ital hijo hijo_209" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">1Pt 1,25</span>
  </p>
  <p class="PsalmAlleluiaVerse">
    Alleluia, alleluia.<br />La parola del Signore rimane in eterno:<br />
    e questa è la parola del Vangelo che vi è stato annunciato.<br />Alleluia.
  </p>
</div>
<div class="ital hijo hijo_210" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Non è costui il figlio del falegname? Da dove gli vengono allora tutte
    queste cose?
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">13, 54-58</span>
  </p>
</div>
<div class="ital hijo hijo_211" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_212" ontouchend="cambialengua(this)">
  <p class="TheWordoftheLord4">
    In quel tempo Gesù, venuto nella sua patria, insegnava nella loro sinagoga e
    la gente rimaneva stupita e diceva: «Da dove gli vengono questa sapienza e i
    prodigi? Non è costui il figlio del falegname? E sua madre, non si chiama
    Maria? E i suoi fratelli, Giacomo, Giuseppe, Simone e Giuda? E le sue
    sorelle, non stanno tutte da noi? Da dove gli vengono allora tutte queste
    cose?». Ed era per loro motivo di scandalo.<br />
    Ma Gesù disse loro: «Un profeta non è disprezzato se non nella sua patria e
    in casa sua». E lì, a causa della loro incredulità, non fece molti prodigi.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_213" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_214" ontouchend="cambialengua(this)">
  <h2>Sabato della XVII settimana del Tempo Ordinario</h2>
</div>
<div
  class="ital red hijo hijo_215"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_216" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Nell'anno del giubileo ciascuno tornerà nella sua proprietà.
  </p>
  <p class="Areadingfrom">
    Dal libro del Levitico<span class="alindcha">25, 1.8-17</span>
  </p>
  <p>
    Il Signore parlò a Mosè sul monte Sinai e disse:<br />
    «Conterai sette settimane di anni, cioè sette volte sette anni; queste sette
    settimane di anni faranno un periodo di quarantanove anni. Al decimo giorno
    del settimo mese, farai echeggiare il suono del corno; nel giorno
    dell'espiazione farete echeggiare il corno per tutta la terra. Dichiarerete
    santo il cinquantesimo anno e proclamerete la liberazione nella terra per
    tutti i suoi abitanti. Sarà per voi un giubileo; ognuno di voi tornerà nella
    sua proprietà e nella sua famiglia.<br />
    Il cinquantesimo anno sarà per voi un giubileo; non farete né semina né
    mietitura di quanto i campi produrranno da sé, né farete la vendemmia delle
    vigne non potate. Poiché è un giubileo: esso sarà per voi santo; potrete
    però mangiare il prodotto che daranno i campi.<br />
    In quest'anno del giubileo ciascuno tornerà nella sua proprietà. Quando
    vendete qualcosa al vostro prossimo o quando acquistate qualcosa dal vostro
    prossimo, nessuno faccia torto al fratello. Regolerai l'acquisto che farai
    dal tuo prossimo in base al numero degli anni trascorsi dopo l'ultimo
    giubileo: egli venderà a te in base agli anni di raccolto. Quanti più anni
    resteranno, tanto più aumenterai il prezzo; quanto minore sarà il tempo,
    tanto più ribasserai il prezzo, perché egli ti vende la somma dei
    raccolti.<br />
    Nessuno di voi opprima il suo prossimo; temi il tuo Dio, poiché io sono il
    Signore, vostro Dio».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_217" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_218" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 66 (67)</span>
  </p>
</div>
<div class="ital hijo hijo_219" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_220" ontouchend="cambialengua(this)">
  Dio abbia pietà di noi e ci benedica,<br />
  su di noi faccia splendere il suo volto;<br />
  perché si conosca sulla terra la tua via,<br />
  la tua salvezza fra tutte le genti.
</div>
<div class="ital hijo hijo_221" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_222" ontouchend="cambialengua(this)">
  Gioiscano le nazioni e si rallegrino,<br />
  perché tu giudichi i popoli con rettitudine,<br />
  governi le nazioni sulla terra.
</div>
<div class="ital hijo hijo_223" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div class="ital hijo hijo_224" ontouchend="cambialengua(this)">
  La terra ha dato il suo frutto.<br />
  Ci benedica Dio, il nostro Dio,<br />
  ci benedica Dio e lo temano<br />
  tutti i confini della terra.
</div>
<div class="ital hijo hijo_225" ontouchend="cambialengua(this)">
  <span class="red">R/. </span>Ti lodino i popoli, o Dio, ti lodino i popoli
  tutti.
</div>
<div
  class="ital red hijo hijo_226"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_227" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Il Signore mi ha veramente inviato a voi per dire ai vostri orecchi tutte
    queste parole.
  </p>
  <p class="Areadingfrom">
    Dal libro del profeta Geremia<span class="alindcha">26, 11-16.24</span>
  </p>
  <p>
    In quei giorni, i sacerdoti e i profeti dissero ai capi e a tutto il popolo:
    «Una condanna a morte merita quest'uomo, perché ha profetizzato contro
    questa città, come avete udito con i vostri orecchi!».<br />
    Ma Geremia rispose a tutti i capi e a tutto il popolo: «Il Signore mi ha
    mandato a profetizzare contro questo tempio e contro questa città le cose
    che avete ascoltato. Migliorate dunque la vostra condotta e le vostre azioni
    e ascoltate la voce del Signore, vostro Dio, e il Signore si pentirà del
    male che ha annunciato contro di voi. Quanto a me, eccomi in mano vostra,
    fate di me come vi sembra bene e giusto; ma sappiate bene che, se voi mi
    ucciderete, sarete responsabili del sangue innocente, voi e tutti gli
    abitanti di questa città, perché il Signore mi ha veramente inviato a voi
    per dire ai vostri orecchi tutte queste parole».<br />
    I capi e tutto il popolo dissero ai sacerdoti e ai profeti: «Non ci deve
    essere condanna a morte per quest'uomo, perché ci ha parlato nel nome del
    Signore, nostro Dio». La mano di Achikàm, figlio di Safan, fu a favore di
    Geremia, perché non lo consegnassero al popolo per metterlo a morte.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_228" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_229" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 68 (69)</span>
  </p>
</div>
<div class="ital hijo hijo_230" ontouchend="cambialengua(this)">
  <span class="red">R/. </span>Nel tempo della benevolenza, rispondimi Signore.
</div>
<div class="ital hijo hijo_231" ontouchend="cambialengua(this)">
  Liberami dal fango, perché io non affondi,<br />
  che io sia liberato dai miei nemici e dalle acque profonde.<br />
  Non mi travolga la corrente,<br />
  l'abisso non mi sommerga,<br />
  la fossa non chiuda su di me la sua bocca.
</div>
<div class="ital hijo hijo_232" ontouchend="cambialengua(this)">
  <span class="red">R/. </span>Nel tempo della benevolenza, rispondimi Signore.
</div>
<div class="ital hijo hijo_233" ontouchend="cambialengua(this)">
  Io sono povero e sofferente:<br />
  la tua salvezza, Dio, mi ponga al sicuro.<br />
  Loderò il nome di Dio con un canto,<br />
  lo magnificherò con un ringraziamento.
</div>
<div class="ital hijo hijo_234" ontouchend="cambialengua(this)">
  <span class="red">R/. </span>Nel tempo della benevolenza, rispondimi Signore.
</div>
<div class="ital hijo hijo_235" ontouchend="cambialengua(this)">
  Vedano i poveri e si rallegrino;<br />
  voi che cercate Dio, fatevi coraggio,<br />
  perché il Signore ascolta i miseri<br />
  e non disprezza i suoi che sono prigionieri.
</div>
<div class="ital hijo hijo_236" ontouchend="cambialengua(this)">
  <span class="red">R/. </span>Nel tempo della benevolenza, rispondimi Signore.
</div>
<div class="ital hijo hijo_237" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Mt 5,10</span>
  </p>
  <p class="PsalmAlleluiaVerse">
    Alleluia, alleluia.<br />Beati i perseguitati per la giustizia,<br />
    perché di essi è il regno dei cieli.<br />Alleluia.
  </p>
</div>
<div class="ital hijo hijo_238" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Erode mandò a decapitare Giovanni e i suoi discepoli andarono a informare
    Gesù.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">14, 1-12</span>
  </p>
</div>
<div class="ital hijo hijo_239" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_240" ontouchend="cambialengua(this)">
  <p class="TheWordoftheLord4">
    In quel tempo al tetrarca Erode giunse notizia della fama di Gesù. Egli
    disse ai suoi cortigiani: «Costui è Giovanni il Battista. È risorto dai
    morti e per questo ha il potere di fare prodigi!».<br />
    Erode infatti aveva arrestato Giovanni e lo aveva fatto incatenare e gettare
    in prigione a causa di Erodìade, moglie di suo fratello Filippo. Giovanni
    infatti gli diceva: «Non ti è lecito tenerla con te!». Erode, benché volesse
    farlo morire, ebbe paura della folla perché lo considerava un profeta.<br />
    Quando fu il compleanno di Erode, la figlia di Erodìade danzò in pubblico e
    piacque tanto a Erode che egli le promise con giuramento di darle quello che
    avesse chiesto. Ella, istigata da sua madre, disse: «Dammi qui, su un
    vassoio, la testa di Giovanni il Battista».<br />
    Il re si rattristò, ma a motivo del giuramento e dei commensali ordinò che
    le venisse data e mandò a decapitare Giovanni nella prigione. La sua testa
    venne portata su un vassoio, fu data alla fanciulla e lei la portò a sua
    madre.<br />
    I suoi discepoli si presentarono a prendere il cadavere, lo seppellirono e
    andarono a informare Gesù.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_241" ontouchend="cambialengua(this)">
  <span class="red">R/. </span>Lode a te, o Cristo.
</div>
