<div class="ital hijo hijo_1" ontouchend="cambialengua(this)">
  <h2>4 marzo<br />San Casimiro</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Corro verso la meta, al premio che Dio ci chiama a ricevere lassù, in Cristo
    Gesù.
  </p>
  <p class="Areadingfrom">
    Dalla lettera di san Paolo apostolo ai Filippesi<span class="alindcha">3, 8-14</span>
  </p>
  <p>
    Fratelli, ritengo che tutto sia una perdita a motivo della sublimità della
    conoscenza di Cristo Gesù, mio Signore. Per lui ho lasciato perdere tutte
    queste cose e le considero spazzatura, per guadagnare Cristo ed essere
    trovato in lui, avendo come mia giustizia non quella derivante dalla Legge,
    ma quella che viene dalla fede in Cristo, la giustizia che viene da Dio,
    basata sulla fede: perché io possa conoscere lui, la potenza della sua
    risurrezione, la comunione alle sue sofferenze, facendomi conforme alla sua
    morte, nella speranza di giungere alla risurrezione dai morti.<br />Non ho
    certo raggiunto la meta, non sono arrivato alla perfezione; ma mi sforzo di
    correre per conquistarla, perché anch'io sono stato conquistato da Cristo
    Gesù. Fratelli, io non ritengo ancora di averla conquistata. So soltanto
    questo: dimenticando ciò che mi sta alle spalle e proteso verso ciò che mi
    sta di fronte, corro verso la mèta, al premio che Dio ci chiama a ricevere
    lassù, in Cristo Gesù.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 14 (15)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Il giusto abiterà sulla santa montagna.
</div>
<div class="ital hijo hijo_6" ontouchend="cambialengua(this)">
  Colui che cammina senza colpa,<br />pratica la giustizia<br />e dice la verità
  che ha nel cuore,<br />non sparge calunnie con la sua lingua.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Il giusto abiterà sulla santa montagna.
</div>
<div class="ital hijo hijo_8" ontouchend="cambialengua(this)">
  Non fa danno al suo prossimo<br />e non lancia insulti al suo vicino.<br />Ai
  suoi occhi è spregevole il malvagio<br />ma onora chi teme il Signore.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Il giusto abiterà sulla santa montagna.
</div>
<div class="ital hijo hijo_10" ontouchend="cambialengua(this)">
  Non presta il suo denaro a usura<br />e non accetta doni contro
  l'innocente.<br />Colui che agisce in questo modo<br />resterà saldo per
  sempre.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Il giusto abiterà sulla santa montagna.
</div>
<div class="ital hijo hijo_25" ontouchend="cambialengua(this)">
  <h2>7 marzo<br />Sante Perpetua e Felicita, martiri</h2>
  <h3>Memoria</h3>
</div>
<div class="ital hijo hijo_26" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Né morte né vita potrà mai separarci dall'amore di Dio, che è in Cristo
    Gesù.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8, 31b-39</span>
  </p>
  <p>
    Fratelli, se Dio è per noi, chi sarà contro di noi? Egli, che non ha
    risparmiato il proprio Figlio, ma lo ha consegnato per tutti noi, non ci
    donerà forse ogni cosa insieme a lui? Chi muoverà accuse contro coloro che
    Dio ha scelto? Dio è colui che giustifica! Chi condannerà? Cristo Gesù è
    morto, anzi è risorto, sta alla destra di Dio e intercede per noi!<br />Chi
    ci separerà dall'amore di Cristo? Forse la tribolazione, l'angoscia, la
    persecuzione, la fame, la nudità, il pericolo, la spada? Come sta
    scritto:<br />«Per causa tua siamo messi a morte tutto il giorno, siamo
    considerati come pecore da macello».<br />Ma in tutte queste cose noi siamo
    più che vincitori grazie a colui che ci ha amati. Io sono infatti persuaso
    che né morte né vita, né angeli né principati, né presente né avvenire, né
    potenze, né altezza né profondità, né alcun'altra creatura potrà mai
    separarci dall'amore di Dio, che è in Cristo Gesù, nostro Signore
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_27" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_28" ontouchend="cambialengua(this)">
  <h2>8 marzo<br />San Giovanni di Dio, religioso</h2>
</div>
<div class="ital hijo hijo_29" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Dobbiamo dare la vita per i fratelli.</p>
  <p class="Areadingfrom">
    Dalla prima lettera dì san Giovanni apostolo<span class="alindcha">3, 14-18</span>
  </p>
  <p>
    Figlioli, noi sappiamo che siamo passati dalla morte alla vita, perché
    amiamo i fratelli. Chi non ama rimane nella morte. Chiunque odia il proprio
    fratello è omicida, e voi sapete che nessun omicida ha più la vita eterna
    che dimora in lui.<br />In questo abbiamo conosciuto l'amore, nel fatto che
    egli ha dato la sua vita per noi; quindi anche noi dobbiamo dare La vita per
    i fratelli. Ma se uno ha ricchezze di questo mondo e, vedendo il suo
    fratello in necessità, gli chiude il proprio cuore, come rimane in lui
    l'amore di Dio?<br />Figlioli, non amiamo a parole né con la lingua, ma con
    i fatti e nella verità.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_31" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 111</span>
  </p>
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_33" ontouchend="cambialengua(this)">
  Beato l'uomo che teme il Signore<br />e trova grande gioia nei suoi
  comandamenti.<br />Potente sulla terra sarà la sua stirpe,<br />la discendenza
  dei giusti sarà benedetta.
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_35" ontouchend="cambialengua(this)">
  Onore e ricchezza nella sua casa,<br />la sua giustizia rimane per sempre.<br />Spunta
  nelle tenebre come luce per i giusti,<br />buono, misericordioso e giusto.
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_37" ontouchend="cambialengua(this)">
  Felice l'uomo pietoso che dà in prestito,<br />amministra i suoi beni con
  giustizia.<br />Egli non vacillerà in eterno:<br />il giusto sarà sempre
  ricordato
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_39" ontouchend="cambialengua(this)">
  Saldo è il suo cuore, confida nel Signore,<br />sicuro è il suo cuore, non
  teme,<br />finché trionferà dei suoi nemici.
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_41" ontouchend="cambialengua(this)">
  Egli dona largamente ai poveri,<br />la sua giustizia rimane per sempre,<br />la
  sua potenza s'innalza nella gloria.
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Il Signore ama chi dona con gioia.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">25, 31-40</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_45" ontouchend="cambialengua(this)">
  <p class="TheWordoftheLord4">
    In quel tempo, Gesù disse: “Quando il Figlio dell'uomo verrà nella sua
    gloria con tutti i suoi angeli, si siederà sul trono della sua gloria. E
    saranno riunite davanti a lui tutte le genti, ed egli separerà gli uni dagli
    altri, come il pastore separa le pecore dai capri, e porrà le pecore alla
    sua destra e i capri alla sinistra.
  </p>
  <p>
    Allora il re dirà a quelli che stanno alla sua destra: Venite, benedetti del
    Padre mio, ricevete in eredità il regno preparato per voi fin dalla
    fondazione del mondo. Perché io ho avuto fame e mi avete dato da mangiare,
    ho avuto sete e mi avete dato da bere; ero forestiero e mi avete ospitato,
    nudo e mi avete vestito, malato e mi avete visitato, carcerato e siete
    venuti a trovarmi.
  </p>
  <p>
    Allora i giusti gli risponderanno: Signore, quando mai ti abbiamo veduto
    affamato e ti abbiamo dato da mangiare, assetato e ti abbiamo dato da bere?
    Quando ti abbiamo visto forestiero e ti abbiamo ospitato, o nudo e ti
    abbiamo vestito? E quando ti abbiamo visto ammalato o in carcere e siamo
    venuti a visitarti?
  </p>
  <p>
    Rispondendo, il re dirà loro: In verità vi dico: ogni volta che avete fatto
    queste cose a uno solo di questi miei fratelli più piccoli, l'avete fatto a
    me.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_47" ontouchend="cambialengua(this)">
  <h2>9 marzo<br />Santa Francesca Romana, religiosa</h2>
</div>
<div class="ital hijo hijo_48" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">La donna perfetta lavora volentieri con le sue mani.</p>
  <p class="Areadingfrom">
    Dal libro dei Proverbi<span class="alindcha">31, 10-13.19-20.30-31</span>
  </p>
  <p>
    Una donna forte chi potrà trovarla?<br />Ben superiore alle perle è il suo
    valore.<br />In lei confida il cuore del marito e non verrà a mancargli il
    profitto.<br />Gli dà felicità e non dispiacere per tutti i giorni della sua
    vita.<br />Si procura lana e lino e Li lavora volentieri con le mani.<br />Stende
    la sua mano alla conocchia e le sue dita tengono il fuso.<br />Apre le sue
    palme al misero, stende la mano al povero.<br />Illusorio è il fascino e
    fugace la bellezza, ma la donna che teme Dio è da lodare.<br />Siatele
    riconoscenti per il frutto delle sue mani e le sue opere la lodino alle
    porte della città.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_49" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_50" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Amerai il Signore tuo Dio, e il tuo prossimo come te stesso.
  </p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">22, 34-40</span>
  </p>
</div>
<div class="ital hijo hijo_51" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_52" ontouchend="cambialengua(this)">
  <p class="TheWordoftheLord4">
    In quel tempo, i farisei, avendo udito che Gesù aveva chiuso la bocca ai
    sadducei, si riunirono insieme e uno di loro, un dottore della Legge, lo
    interrogò per metterlo alla prova: «Maestro, nella Legge, qual è il grande
    comandamento?».<br />Gli rispose: «"Amerai il Signore tuo Dio con tutto il
    tuo cuore, con tutta la tua anima e con tutta la tua mente". Questo è il
    grande e primo comandamento. Il secondo poi è simile a quello: "Amerai il
    tuo prossimo come te stesso". Da questi due comandamenti dipendono tutta la
    Legge e i Profeti».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_53" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_71" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_73" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_77" ontouchend="cambialengua(this)">
  <h2>17 marzo<br />San Patrizio, vescovo</h2>
</div>
<div class="ital hijo hijo_78" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ciascuno, secondo il dono ricevuto, lo metta a servizio degli altri.
  </p>
  <p class="Areadingfrom">
    Dalla prima lettera di san Pietro apostolo<span class="alindcha">4, 7-11</span>
  </p>
  <p>
    Carissimi, la fine di tutte le cose è vicina. Siate dunque moderati e sobri,
    per dedicarvi alla preghiera. Soprattutto conservate tra voi una carità
    fervente, perché la carità copre una moltitudine di peccati. Praticate
    l'ospitalità gli uni verso gli altri, senza mormorare.<br />Ciascuno,
    secondo il dono ricevuto, lo metta a servizio degli altri, come buoni
    amministratori della multiforme grazia di Dio. Chi parla, lo faccia con
    parole di Dio; chi esercita un ufficio, lo compia con l'energia ricevuta da
    Dio, perché in tutto sia glorificato Dio per mezzo di Gesù Cristo, al quale
    appartengono la gloria e la potenza nei secoli dei secoli. Amen!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_79" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_91" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_93" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_94" ontouchend="cambialengua(this)">
  <h2>
    18 marzo<br />San Cirillo di Gerusalemme, vescovo e dottore della Chiesa
  </h2>
</div>
<div class="ital hijo hijo_95" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Questa è la vittoria che ha vinto il mondo: la nostra fede.
  </p>
  <p class="Areadingfrom">
    Dalla prima lettera di san Giovanni apostolo<span class="alindcha">5, 1-5</span>
  </p>
  <p>
    Carissimi, chiunque crede che Gesù è il Cristo, è stato generato da Dio; e
    chi ama colui che ha generato, ama anche chi da lui è stato generato.<br />In
    questo conosciamo di amare i figli di Dio: quando amiamo Dio e osserviamo i
    suoi comandamenti. In questo infatti consiste l'amore di Dio, nell'osservare
    i suoi comandamenti; e i suoi comandamenti non sono gravosi.<br />Chiunque è
    stato generato da Dio vince il mondo; e questa è la vittoria che ha vinto il
    mondo: la nostra fede. E chi è che vince il mondo se non chi crede che Gesù
    è il Figlio di Dio?
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_96" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_97" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 18(19B), 8. 9. 10. 11 (R.: Jo 6, 63c)</span>
  </p>
</div>
<div class="ital hijo hijo_98" ontouchend="cambialengua(this)">
  <span class="red">R/. </span>I giudizi del Signore sono tutti giusti.<br /><span
    class="red">Oppure: </span><br />Le tue parole, Signore, sono spirito e vita.
</div>
<div class="ital hijo hijo_99" ontouchend="cambialengua(this)">
  La legge del Signore è perfetta,<br />rinfranca l'anima;<br />la testimonianza
  del Signore è stabile,<br />rende saggio il semplice.
</div>
<div class="ital hijo hijo_100" ontouchend="cambialengua(this)">
  <span class="red">R/. </span>I giudizi del Signore sono tutti giusti.<br /><span
    class="red">Oppure: </span><br />Le tue parole, Signore, sono spirito e vita.
</div>
<div class="ital hijo hijo_101" ontouchend="cambialengua(this)">
  I precetti del Signore sono retti,<br />fanno gioire il cuore;<br />il comando
  del Signore è limpido,<br />illumina gli occhi.
</div>
<div class="ital hijo hijo_102" ontouchend="cambialengua(this)">
  <span class="red">R/. </span>I giudizi del Signore sono tutti giusti.<br /><span
    class="red">Oppure: </span><br />Le tue parole, Signore, sono spirito e vita.
</div>
<div class="ital hijo hijo_103" ontouchend="cambialengua(this)">
  II timore del Signore è puro,<br />rimane per sempre;<br />i giudizi del
  Signore sono fedeli,<br />sono tutti giusti.
</div>
<div class="ital hijo hijo_104" ontouchend="cambialengua(this)">
  <span class="red">R/. </span>I giudizi del Signore sono tutti giusti.<br /><span
    class="red">Oppure: </span><br />Le tue parole, Signore, sono spirito e vita.
</div>
<div class="ital hijo hijo_105" ontouchend="cambialengua(this)">
  Più preziosi dell'oro,<br />di molto oro fino,<br />più dolci del miele<br />e
  di un favo stillante.
</div>
<div class="ital hijo hijo_106" ontouchend="cambialengua(this)">
  <span class="red">R/. </span>I giudizi del Signore sono tutti giusti.<br /><span
    class="red">Oppure: </span><br />Le tue parole, Signore, sono spirito e vita.
</div>
<div class="ital hijo hijo_107" ontouchend="cambialengua(this)">
  <h2>19 MARZO<br />SAN GIUSEPPE</h2>
</div>
<div class="ital hijo hijo_108" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Il Signore Dio gli darà il trono di Davide suo padre.</p>
  <p class="Areadingfrom">
    Dal secondo libro di Samuele<span class="alindcha">7,4-5.12-14.16</span>
  </p>
  <p>
    In quei giorni, la parola del Signore. fu rivolta a Natan: “Va' e riferisci
    al mio servo Davide: Dice il Signore: Forse tu mi costruirai una casa,
    perché io vi abiti? Quando i tuoi giorni saranno compiuti e tu giacerai con
    i tuoi padri, io assicurerò dopo di te la discendenza uscita dalle tue
    viscere, e renderò stabile il suo regno.
  </p>
  <p>
    Egli edificherà una casa al mio nome e io renderò stabile per sempre il
    trono del suo regno. Io gli sarò padre ed egli mi sarà figlio. Se farà il
    male, lo castigherò con verga d'uomo e con i colpi che danno i figli d'uomo,
  </p>
  <p>
    La tua casa e il tuo regno saranno saldi per sempre davanti a me e il tuo
    trono sarà reso stabile per sempre “.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_109" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_110" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 88</span>
  </p>
</div>
<div class="ital hijo hijo_111" ontouchend="cambialengua(this)">
  <span class="red">R/. </span>Il Signore è fedele per sempre.
</div>
<div class="ital hijo hijo_112" ontouchend="cambialengua(this)">
  Canterò senza fine le grazie del Signore,<br />con la mia bocca annunzierò la
  tua fedeltà nei secoli,<br />perché hai detto: “La mia grazia rimane per
  sempre“;<br />la tua fedeltà è fondata nei cieli.
</div>
<div class="ital hijo hijo_113" ontouchend="cambialengua(this)">
  <span class="red">R/. </span>Il Signore è fedele per sempre.
</div>
<div class="ital hijo hijo_114" ontouchend="cambialengua(this)">
  Ho stretto un'alleanza con il mio eletto,<br />ho giurato a Davide mio
  servo:<br />stabilirò per sempre la tua discendenza,<br />ti darò un trono che
  duri nei secoli.
</div>
<div class="ital hijo hijo_115" ontouchend="cambialengua(this)">
  <span class="red">R/. </span>Il Signore è fedele per sempre.
</div>
<div class="ital hijo hijo_116" ontouchend="cambialengua(this)">
  Egli mi invocherà: Tu sei mio padre,<br />mio Dio e roccia della mia
  salvezza.<br />Gli conserverò sempre la mia grazia,<br />la mia alleanza gli
  sarà fedele.
</div>
<div class="ital hijo hijo_117" ontouchend="cambialengua(this)">
  <span class="red">R/. </span>Il Signore è fedele per sempre.
</div>
<div class="ital hijo hijo_118" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Egli credette, saldo nella speranza contro ogni speranza.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">4,13.16-18.22</span>
  </p>
  <p>
    Fratelli, non in virtù della legge fu data ad Abramo o alla sua discendenza
    la promessa di diventare erede del mondo, ma in virtù della giustizia che
    viene dalla fede;
  </p>
  <p>
    Eredi quindi si diventa per la fede, perché ciò sia per grazia e così la
    promessa sia sicura per tutta la discendenza, non soltanto per quella che
    deriva dalla legge, ma anche per quella che deriva dalla fede di Abramo, il
    quale è padre di tutti noi. Infatti sta scritto: Ti ho costituito padre di
    molti popoli; (è nostro padre) davanti al Dio nel quale credette, che dá
    vita ai morti e chiama all'esistenza le cose che ancora non esistono. Egli
    ebbe fede sperando contro ogni speranza e così divenne padre di molti
    popoli, come gli era stato detto: Così sarà la tua discendenza. Ecco perché
    gli fu accreditato come giustizia.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_119" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_120" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Saldo è il cuore del giusto,<br />che confida nel
    Signore.<br />Gloria a te, o Cristo, Verbo di Dio.<br />Alleluia.
  </p>
</div>
<div class="ital hijo hijo_121" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">, 16.18-21.24</span>
  </p>
</div>
<div class="ital hijo hijo_122" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_123" ontouchend="cambialengua(this)">
  <p class="TheWordoftheLord4">
    Giacobbe generò Giuseppe, lo sposo di Maria, dalla quale è nato Gesù
    chiamato Cristo.
  </p>
  <p>
    La somma di tutte le generazioni, da Abramo a Davide, è così di quattordici;
    da Davide fino alla deportazione in Babilonia è ancora di quattordici; dalla
    deportazione in Babilonia a Cristo è, infine, di quattordici.
  </p>
  <p>
    Ecco come avvenne la nascita di Gesù Cristo: sua madre Maria, essendo
    promessa sposa di Giuseppe, prima che andassero a vivere insieme si trovò
    incinta per opera dello Spirito Santo.
  </p>
  <p>
    Giuseppe suo sposo, che era giusto e non voleva ripudiarla, decise di
    licenziarla in segreto. Mentre però stava pensando a queste cose, ecco che
    gli apparve in sogno un angelo del Signore e gli disse: “Giuseppe, figlio di
    Davide, non temere di prendere con te Maria, tua sposa, perché quel che è
    generato in lei viene dallo Spirito Santo. Essa partorirà un figlio e tu lo
    chiamerai Gesù: egli infatti salverà il suo popolo dai suoi peccati”. Tutto
    questo avvenne perché si adempisse ciò che era stato detto dal Signore per
    mezzo del profeta:
  </p>
  <p>
    Ecco, la vergine concepirà e partorirà un figlio che sarà chiamato
    Emmanuele, che significa Dio con noi.
  </p>
  <p>Destatosi dal sonno, Giuseppe fece come gli aveva ordinato l'angelo.</p>
  <p class="TheWordoftheLord">Parola del Signore.</p>
</div>
<div class="ital hijo hijo_124" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Ecco, tuo padre e io, angosciati, ti cercavamo.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">2,41-51</span>
  </p>
</div>
<div class="ital hijo hijo_125" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_126" ontouchend="cambialengua(this)">
  <p>
    I genitori di Gesù si recavano ogni anno a Gerusalemme per la festa di
    Pasqua. Quando egli ebbe dodici anni, vi salirono secondo la consuetudine
    della festa. Ma, trascorsi i giorni, mentre riprendevano la via del ritorno,
    il fanciullo Gesù rimase a Gerusalemme, senza che i genitori se ne
    accorgessero. Credendo che egli fosse nella comitiva, fecero una giornata di
    viaggio e poi si misero a cercarlo tra i parenti e i conoscenti; non
    avendolo trovato, tornarono in cerca di lui a Gerusalemme.
  </p>
  <p>
    Dopo tre giorni lo trovarono nel tempio, seduto in mezzo ai maestri, mentre
    li ascoltava e li interrogava. E tutti quelli che l'udivano erano pieni di
    stupore per la sua intelligenza e le sue risposte.
  </p>
  <p>
    Al vederlo restarono stupiti, e sua madre gli disse: «Figlio, perché ci hai
    fatto questo? Ecco, tuo padre e io, angosciati, ti cercavamo». Ed egli
    rispose loro: «Perché mi cercavate? Non sapevate che io devo occuparmi delle
    cose del Padre mio?». Ma essi non compresero ciò che aveva detto loro.
  </p>
  <p>Scese dunque con loro e venne a Nazaret e stava loro sottomesso.</p>
  <p class="TheWordoftheLord">Parola del Signore.</p>
</div>
<div class="ital hijo hijo_127" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_128" ontouchend="cambialengua(this)">
  <h2>23 marzo<br />San Turibio de Mogrovejo, vescovo</h2>
</div>
<div class="ital hijo hijo_129" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Custodisci, mediante lo Spirito Santo che abita in noi, il bene prezioso che
    ti è stato affidato.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">1, 13-14; 2, 1-3</span>
  </p>
  <p>
    Figlio mio, prendi come modello i sani insegnamenti che hai udito da me con
    la fede e l'amore, che sono in Cristo Gesù. Custodisca, mediante lo Spirito
    Santo che abita in noi, il bene prezioso che ti è stato affidato.<br />E tu,
    figlio mio, attingi forza dalla grazia che è in Cristo Gesù: le cose che hai
    udito da me davanti a molti testimoni, trasmettile a persone fidate, le
    quali a loro volta siano in grado di insegnare agli altri. Come un buon
    soldato di Gesù Cristo, soffri insieme con me.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_130" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_131" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">La messe è abbondante, ma sono pochi gli operai.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">9, 35-38</span>
  </p>
</div>
<div class="ital hijo hijo_132" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_133" ontouchend="cambialengua(this)">
  <p class="TheWordoftheLord4">
    In quel tempo, Gesù percorreva tutte le città e i villaggi, insegnando nelle
    loro sinagoghe, annunciando il Vangelo del Regno e guarendo ogni malattia e
    ogni infermità.<br />Vedendo le folle, ne sentì compassione, perché erano
    stanche e sfinite come pecore che non hanno pastore. Allora disse ai suoi
    discepoli: «La messe è abbondante, ma sono pochi gli operai! Pregate dunque
    il signore della messe, perché mandi operai nella sua messe!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_134" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_135" ontouchend="cambialengua(this)">
  <h2>25 MARZO<br />ANNUNCIAZIONE DEL SIGNORE</h2>
</div>
<div class="ital hijo hijo_136" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ecco, la vergine concepirà.</p>
  <p class="Areadingfrom">
    Dal libro del profeta Isaia<span class="alindcha">7,10-14</span>
  </p>
  <p>
    In quei giorni, il Signore parlò ancora ad Acaz: “Chiedi un segno dal
    Signore tuo Dio, dal profondo degli inferi oppure lassù in alto”. Ma Acaz
    rispose: “Non lo chiederò, non voglio tentare il Signore”.
  </p>
  <p>
    Allora Isaia disse: “Ascoltate, casa di Davide! Non vi basta di stancare la
    pazienza degli uomini, perché ora vogliate stancare anche quella del mio
    Dio? Pertanto il Signore stesso vi darà un segno. Ecco: la vergine concepirà
    e partorirà un figlio, che chiamerà Emmanuele": "Dio-con-noi"“.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_137" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_138" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 39</span>
  </p>
</div>
<div class="ital hijo hijo_139" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà
</div>
<div class="ital hijo hijo_140" ontouchend="cambialengua(this)">
  Sacrificio e offerta non gradisci,<br />gli orecchi mi hai aperto.<br />Non
  hai chiesto olocausto e vittima per la colpa.<br />Allora ho detto: “ Ecco, io
  vengo.
</div>
<div class="ital hijo hijo_141" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà
</div>
<div class="ital hijo hijo_142" ontouchend="cambialengua(this)">
  Sul rotolo del libro di me è scritto<br />di compiere il tuo volere.<br />Mio
  Dio, questo io desidero,<br />la tua legge è nel profondo del mio cuore”.
</div>
<div class="ital hijo hijo_143" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà
</div>
<div class="ital hijo hijo_144" ontouchend="cambialengua(this)">
  Ho annunziato la tua giustizia<br />nella grande assemblea;<br />vedi, non
  tengo chiuse le labbra,<br />Signore, tu lo sai.
</div>
<div class="ital hijo hijo_145" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà
</div>
<div class="ital hijo hijo_146" ontouchend="cambialengua(this)">
  Non ho nascosto la tua giustizia in fondo al cuore,<br />la tua fedeltà e la
  tua salvezza ho proclamato.<br />Non ho nascosto la tua grazia<br />e la tua
  fedeltà alla grande assemblea.
</div>
<div class="ital hijo hijo_147" ontouchend="cambialengua(this)">
  <span class="red">R/. </span>Ecco, Signore, io vengo per fare la tua volontà
</div>
<div class="ital hijo hijo_148" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Ecco, io vengo per fare, o Dio, la tua volontà.</p>
  <p class="Areadingfrom">
    Dalla lettera agli Ebrei<span class="alindcha">10,4-10</span>
  </p>
  <p>
    Fratelli, è impossibile eliminare i peccati con il sangue di tori e di
    capri. Per questo, entrando nel mondo, Cristo dice: Tu non hai voluto né
    sacrificio né offerta, un corpo invece mi hai preparato.
  </p>
  <p>Non hai gradito né olocausti né sacrifici per il peccato.</p>
  <p>
    Allora ho detto: Ecco, io vengo poiché di me sta scritto nel rotolo del
    libro per fare, o Dio, la tua volontà.
  </p>
  <p>
    Dopo aver detto prima non hai voluto e non hai gradito né sacrifici né
    offerte, né olocausti né sacrifici per il peccato, cose tutte che vengono
    offerte secondo la legge, soggiunge: Ecco, io vengo a fare la tua volontà.
    Con ciò stesso egli abolisce il primo sacrificio per stabilirne uno nuovo.
  </p>
  <p>
    Ed è appunto per quella volontà che noi siamo stati santificati, per mezzo
    dell'offerta del corpo di Gesù Cristo, fatta una volta per sempre.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_149" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_150" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 1, 14ab</span>
  </p>
  <p class="PsalmAlleluiaVerse">
    Alleluia, alleluia.<br />Il Verbo si fece carne e venne ad abitare in mezzo
    a noi; e noi abbiamo contemplato la sua gloria.<br />Alleluia.
  </p>
</div>
<div class="ital hijo hijo_151" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Ecco concepirai un figlio e lo darai alla luce.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">1, 26-38</span>
  </p>
</div>
<div class="ital hijo hijo_152" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_153" ontouchend="cambialengua(this)">
  <p class="TheWordoftheLord4">
    In quel tempo, l'angelo Gabriele fu mandato da Dio in una città della
    Galilea, chiamata Nazaret, a una vergine, promessa sposa di un uomo della
    casa di Davide, chiamato Giuseppe. La vergine si chiamava Maria. Entrando da
    lei, disse: “Ti saluto, o piena di grazia, il Signore è con te”.
  </p>
  <p>
    A queste parole ella rimase turbata e si domandava che senso avesse un tale
    saluto. L'angelo le disse: “Non temere, Maria, perché hai trovato grazia
    presso Dio. Ecco concepirai un figlio, lo darai alla luce e lo chiamerai
    Gesù. Sarà grande e chiamato Figlio dell'Altissimo; il Signore Dio gli darà
    il trono di Davide suo padre e regnerà per sempre sulla casa di Giacobbe e
    il suo regno non avrà fine”.
  </p>
  <p>
    Allora Maria disse all'angelo: “Come è possibile? Non conosco uomo”. Le
    rispose l'angelo: “Lo Spirito Santo scenderà su di te, su te stenderà la sua
    ombra la potenza dell'Altissimo. Colui che nascerà sarà dunque santo e
    chiamato Figlio di Dio. Vedi: anche Elisabetta, tua parente, nella sua
    vecchiaia, ha concepito un figlio e questo è il sesto mese per lei, che
    tutti dicevano sterile: nulla è impossibile a Dio”. Allora Maria disse:
    “Eccomi, sono la serva del Signore, avvenga di me quello che hai detto”. E
    l'angelo partì da lei.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_154" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_157" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_167" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_169" ontouchend="cambialengua(this)">
  <span class="red">R/. </span>Lode a te, o Cristo.
</div>
