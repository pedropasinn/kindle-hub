<div class="ital hijo hijo_1" ontouchend="cambialengua(this)">
  <h2>IX DOMENICA DEL TEMPO ORDINARIO</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Io pongo oggi davanti a voi benedizione e maledizione.</p>
  <p class="Areadingfrom">
    Dal libro del Deuteronomio<span class="alindcha">11, 18.26-28</span>
  </p>
  <p>
    Mosè parlò al popolo dicendo: “ Porrete dunque nel cuore e nell'anima queste
    mie parole; ve le legherete alla mano come un segno e le terrete come un
    pendaglio tra gli occhi; Vedete, io pongo oggi davanti a voi una benedizione
    e una maledizione: la benedizione, se obbedite ai comandi del Signore vostro
    Dio, che oggi vi dò; la maledizione, se non obbedite ai comandi del Signore
    vostro Dio e se vi allontanate dalla via che oggi vi prescrivo, per seguire
    dei stranieri, che voi non avete conosciuti.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 30 (31)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Sei tu, Signore, la roccia che mi salva.
</div>
<div class="ital hijo hijo_6" ontouchend="cambialengua(this)">
  In te, Signore, mi sono rifugiato,<br />mai sarò deluso;<br />per la tua
  giustizia salvami:<br />porgi a me l'orecchio.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Sei tu, Signore, la roccia che mi salva.
</div>
<div class="ital hijo hijo_8" ontouchend="cambialengua(this)">
  Vieni presto a liberarmi;<br />sii per me la rupe che mi accoglie.<br />Tu sei
  la mia roccia e il mio baluardo,<br />per il tuo nome dirigi i miei passi.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Sei tu, Signore, la roccia che mi salva.
</div>
<div class="ital hijo hijo_10" ontouchend="cambialengua(this)">
  Fa' splendere il tuo volto sul tuo servo,<br />salvami per la tua
  misericordia.<br />Siate forti, riprendete coraggio,<br />o voi tutti che
  sperate nel Signore.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Sei tu, Signore, la roccia che mi salva.
</div>
<div class="ital hijo hijo_12" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary"></p>
  <p class="Areadingfrom">
    Dalla lettera di san Paolo apostolo ai Romani<span class="alindcha">3, 21-25.28</span>
  </p>
  <p>
    Fratelli, ora, invece, indipendentemente dalla legge, si è manifestata la
    giustizia di Dio, testimoniata dalla legge e dai profeti; giustizia di Dio
    per mezzo della fede in Gesù Cristo, per tutti quelli che credono. E non c'è
    distinzione: tutti hanno peccato e sono privi della gloria di Dio, ma sono
    giustificati gratuitamente per la sua grazia, in virtù della redenzione
    realizzata da Cristo Gesù. Dio lo ha prestabilito a servire come strumento
    di espiazione per mezzo della fede, nel suo sangue, al fine di manifestare
    la sua giustizia, dopo la tolleranza usata verso i peccati passati, Noi
    riteniamo infatti che l'uomo è giustificato per la fede indipendentemente
    dalle opere della legge.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_14" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 15,5</span>
  </p>
  <p class="PsalmAlleluiaVerse">
    Alleluia, alleluia.<br />Io sono la vite, voi i tralci,<br />dice il
    Signore;<br />chi rimane in me, e io in lui,<br />porta molto frutto.<br />Alleluia.
  </p>
</div>
<div class="ital hijo hijo_15" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">7, 21-27</span>
  </p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_17" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: “Non chiunque mi dice: Signore,
    Signore, entrerà nel regno dei cieli, ma colui che fa la volontà del Padre
    mio che è nei cieli.
  </p>
  <p>
    Molti mi diranno in quel giorno: Signore, Signore, non abbiamo noi profetato
    nel tuo nome e cacciato demòni nel tuo nome e compiuto molti miracoli nel
    tuo nome? Io però dichiarerò loro: Non vi ho mai conosciuti; allontanatevi
    da me, voi operatori di iniquità.
  </p>
  <p>
    Perciò chiunque ascolta queste mie parole e le mette in pratica, è simile a
    un uomo saggio che ha costruito la sua casa sulla roccia.
  </p>
  <p>
    Cadde la pioggia, strariparono i fiumi, soffiarono i venti e si abbatterono
    su quella casa, ed essa non cadde, perché era fondata sopra la roccia.
  </p>
  <p>
    Chiunque ascolta queste mie parole e non le mette in pratica, è simile a un
    uomo stolto che ha costruito la sua casa sulla sabbia.
  </p>
  <p>
    Cadde la pioggia, strariparono i fiumi, soffiarono i venti e si abbatterono
    su quella casa, ed essa cadde, e la sua rovina fu grande”.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_19" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ricordati che sei stato schiavo nella terra d'Egitto.</p>
  <p class="Areadingfrom">
    Dal libro del Deuteronomio<span class="alindcha">5,12-15</span>
  </p>
  <p>
    Così dice il Signore: “Osserva il giorno di sabato per santificarlo, come il
    Signore Dio tuo ti ha comandato. Sei giorni faticherai e farai ogni lavoro,
    ma il settimo giorno è il sabato per il Signore tuo Dio: non fare lavoro
    alcuno né tu, né tuo figlio, né tua figlia, né il tuo schiavo, né la tua
    schiava, né il tuo bue, né il tuo asino, né alcuna delle tue bestie, né il
    forestiero, che sta entro le tue porte, perché il tuo schiavo e la tua
    schiava si riposino come te.
  </p>
  <p>
    Ricordati che sei stato schiavo nel paese d'Egitto e che il Signore tuo Dio
    ti ha fatto uscire di là con mano potente e braccio teso; perciò il Signore
    tuo Dio ti ordina di osservare il giorno di sabato”.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_21" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 80 (81)</span>
  </p>
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Esultiamo in Dio, nostro liberatore.
</div>
<div class="ital hijo hijo_23" ontouchend="cambialengua(this)">
  Intonate il canto e suonate il timpano,<br />la cetra melodiosa con l'arpa.<br />Suonate
  la tromba nel plenilunio,<br />nostro giorno di festa.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Esultiamo in Dio, nostro liberatore.
</div>
<div class="ital hijo hijo_25" ontouchend="cambialengua(this)">
  Questa è una legge per Israele,<br />un decreto del Dio di Giacobbe.<br />Lo
  ha dato come testimonianza a Giuseppe,<br />quando usciva dal paese d'Egitto.
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Esultiamo in Dio, nostro liberatore.
</div>
<div class="ital hijo hijo_27" ontouchend="cambialengua(this)">
  Un linguaggio mai inteso io sento:<br />“Hai gridato a me nell'angoscia e io
  ti ho liberato.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Esultiamo in Dio, nostro liberatore.
</div>
<div class="ital hijo hijo_29" ontouchend="cambialengua(this)">
  Non ci sia in mezzo a te un altro dio<br />e non prostrarti a un dio
  straniero.<br />Sono io il Signore tuo Dio,<br />che ti ho fatto uscire dal
  paese d'Egitto”.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Esultiamo in Dio, nostro liberatore.
</div>
<div class="ital hijo hijo_31" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary"></p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">4,6-11</span>
  </p>
  <p>
    Fratelli, Dio che disse: “Rifulga la luce dalle tenebre”, rifulse nei nostri
    cuori, per far risplendere la conoscenza della gloria divina che rifulge sul
    volto di Cristo.
  </p>
  <p>
    Però noi abbiamo questo tesoro in vasi di creta, perché appaia che questa
    potenza straordinaria viene da Dio e non da noi.
  </p>
  <p>
    Siamo infatti tribolati da ogni parte, ma non schiacciati; siamo sconvolti,
    ma non disperati; perseguitati, ma non abbandonati; colpiti, ma non uccisi,
    portando sempre e dovunque nel nostro corpo la morte di Gesù, perché anche
    la vita di Gesù si manifesti nel nostro corpo. Sempre infatti, noi che siamo
    vivi, veniamo esposti alla morte a causa di Gesù, perché anche la vita di
    Gesù sia manifesta nella nostra carne mortale.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_33" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />La lettera uccide, lo Spirito dà vita,<br />e dove
    c'è lo Spirito del Signore c'è la libertà.<br />Alleluia.
  </p>
</div>
<div class="ital hijo hijo_34" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">2, 23 - 3, 6</span>
  </p>
</div>
<div class="ital hijo hijo_35" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_36" ontouchend="cambialengua(this)">
  <p class="TheWordoftheLord4">
    In quel giorno di sabato Gesù passava per i campi di grano, e i discepoli,
    camminando, cominciarono a strappare le spighe.
  </p>
  <p>
    I farisei gli dissero: “Vedi, perché essi fanno di sabato quel che non è
    permesso?”.
  </p>
  <p>
    Ma egli rispose loro: “Non avete mai letto che cosa fece Davide quando si
    trovò nel bisogno ed ebbe fame, lui e i suoi compagni? Come entrò nella casa
    di Dio, sotto il sommo sacerdote Abiatàr, e mangiò i pani dell'offerta, che
    soltanto ai sacerdoti è lecito mangiare, e ne diede anche ai suoi
    compagni?”.
  </p>
  <p>
    E diceva loro: “Il sabato è stato fatto per l'uomo e non l'uomo per il
    sabato! Perciò il Figlio dell'uomo è signore anche del sabato”.
  </p>
  <p>
    Entrò di nuovo nella sinagoga. C'era un uomo che aveva una mano inaridita, e
    lo osservavano per vedere se lo guariva in giorno di sabato per poi
    accusarlo.
  </p>
  <p>Egli disse all'uomo che aveva la mano inaridita: “Mettiti nel mezzo!”.</p>
  <p>
    Poi domandò loro: “E` lecito in giorno di sabato fare il bene o il male,
    salvare una vita o toglierla?”.
  </p>
  <p>
    Ma essi tacevano. E guardandoli tutt'intorno con indignazione, rattristato
    per la durezza dei loro cuori, disse a quell'uomo: “Stendi la mano!”. La
    stese e la sua mano fu risanata.
  </p>
  <p>
    E i farisei uscirono subito con gli erodiani e tennero consiglio contro di
    lui per farlo morire.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_37" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">2, 23-28</span>
  </p>
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_39" ontouchend="cambialengua(this)">
  <p class="TheWordoftheLord4">
    In quel giorno di sabato Gesù passava per i campi di grano, e i discepoli,
    camminando, cominciarono a strappare le spighe.
  </p>
  <p>
    I farisei gli dissero: “Vedi, perché essi fanno di sabato quel che non è
    permesso?”.
  </p>
  <p>
    Ma egli rispose loro: “Non avete mai letto che cosa fece Davide quando si
    trovò nel bisogno ed ebbe fame, lui e i suoi compagni? Come entrò nella casa
    di Dio, sotto il sommo sacerdote Abiatàr, e mangiò i pani dell'offerta, che
    soltanto ai sacerdoti è lecito mangiare, e ne diede anche ai suoi
    compagni?”.
  </p>
  <p>
    E diceva loro: “Il sabato è stato fatto per l'uomo e non l'uomo per il
    sabato! Perciò il Figlio dell'uomo è signore anche del sabato”.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_41" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Se viene lo straniero, tu, o Signore, ascoltalo.</p>
  <p class="Areadingfrom">
    Dal primo libro dei Re<span class="alindcha">8, 41-43</span>
  </p>
  <p>
    In quel tempo, Salomone pregò nel tempio dicendo: «Anche lo straniero, che
    non appartiene a Israele tuo popolo, se viene da un paese lontano a causa
    del tuo nome perché si sarà sentito parlare del tuo grande nome, della tua
    mano potente e del tuo braccio teso, se egli viene a pregare in questo
    tempio, tu, [o Signore], ascoltalo dal cielo, luogo della tua dimora, e
    soddisfa tutte le richieste dello straniero, perché tutti i popoli della
    terra conoscano il tuo nome, ti temano come Israele tuo popolo e sappiano
    che al tuo nome è stato dedicato questo tempio che io ho costruito».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 116 (117)</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Ti adoreranno, Signore, tutti i popoli della
  terra.
</div>
<div class="ital hijo hijo_45" ontouchend="cambialengua(this)">
  Lodate il Signore, popoli tutti,<br />voi tutte, nazioni, dategli gloria.
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Ti adoreranno, Signore, tutti i popoli della
  terra.
</div>
<div class="ital hijo hijo_47" ontouchend="cambialengua(this)">
  Forte è il suo amore per noi<br />e la fedeltà del Signore dura in eterno.
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Ti adoreranno, Signore, tutti i popoli della
  terra.
</div>
<div class="ital hijo hijo_49" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Se ancora piacessi agli uomini, non sarei più servitore di Cristo!
  </p>
  <p class="Areadingfrom">
    Dalla lettera di san Paolo apostolo ai Galati<span class="alindcha">1, 1-2. 6-10</span>
  </p>
  <p>
    Paolo, apostolo non da parte di uomini, né per mezzo di uomo, ma per mezzo
    di Gesù Cristo e di Dio Padre che lo ha risuscitato dai morti, e tutti i
    fratelli che sono con me, alle Chiese della Galazia.
  </p>
  <p>
    Mi meraviglio che così in fretta da colui che vi ha chiamati con la grazia
    di Cristo passiate ad un altro vangelo. In realtà, però, non ce n'è un
    altro; solo che vi sono alcuni che vi turbano e vogliono sovvertire il
    vangelo di Cristo.
  </p>
  <p>
    Orbene, se anche noi stessi o un angelo dal cielo vi predicasse un vangelo
    diverso da quello che vi abbiamo predicato, sia anàtema! L'abbiamo già detto
    e ora lo ripeto: se qualcuno vi predica un vangelo diverso da quello che
    avete ricevuto, sia anàtema!
  </p>
  <p>
    Infatti, è forse il favore degli uomini che intendo guadagnarmi, o non
    piuttosto quello di Dio? Oppure cerco di piacere agli uomini? Se ancora io
    piacessi agli uomini, non sarei più servitore di Cristo!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_51" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">Gv 3,16</span>
  </p>
  <p class="PsalmAlleluiaVerse">
    Alleluia, alleluia.<br />Alleluia, alleluia.<br />Dio ha tanto amato il
    mondo da dare il suo Figlio unigenito;<br />chi crede in lui ha la vita
    eterna.<br />Alleluia.
  </p>
</div>
<div class="ital hijo hijo_52" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Neanche in Israele ho trovato una fede così grande.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">7, 1-10</span>
  </p>
</div>
<div class="ital hijo hijo_53" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_54" ontouchend="cambialengua(this)">
  <p class="TheWordoftheLord4">
    In quel tempo, Gesù, quando ebbe terminato di rivolgere tutte queste parole
    al popolo che stava in ascolto, entrò in Cafàrnao. Il servo di un centurione
    era ammalato e stava per morire. Il centurione l'aveva molto caro. Perciò,
    avendo udito parlare di Gesù, gli mandò alcuni anziani dei Giudei a pregarlo
    di venire e di salvare il suo servo. Costoro giunti da Gesù lo pregavano con
    insistenza: «Egli merita che tu gli faccia questa grazia, dicevano, perché
    ama il nostro popolo, ed è stato lui a costruirci la sinagoga».
  </p>
  <p>
    Gesù si incamminò con loro. Non era ormai molto distante dalla casa quando
    il centurione mandò alcuni amici a dirgli: «Signore, non stare a
    disturbarti, io non son degno che tu entri sotto il mio tetto; per questo
    non mi sono neanche ritenuto degno di venire da te, ma comanda con una
    parola e il mio servo sarà guarito. Anch'io infatti sono uomo sottoposto a
    un'autorità, e ho sotto di me dei soldati; e dico all'uno: Va' ed egli va, e
    a un altro: Vieni, ed egli viene, e al mio servo: Fa' questo, ed egli lo
    fa».
  </p>
  <p>
    All'udire questo Gesù restò ammirato e rivolgendosi alla folla che lo
    seguiva disse: «Io vi dico che neanche in Israele ho trovato una fede così
    grande!». E gli inviati, quando tornarono a casa, trovarono il servo
    guarito.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_56" ontouchend="cambialengua(this)">
  <h2>LUNEDI della IX settimana del Tempo Ordinario</h2>
</div>
<div
  class="ital red hijo hijo_57"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_58" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Tobi seguiva le vie della verità.</p>
  <p class="Areadingfrom">
    Dal libro di Tobia 1, 2.<span class="alindcha">11,3; 2,1b-8</span>
  </p>
  <p>
    Io, Tobi, passavo tutti i giorni della mia vita seguendo le vie della verità
    e della giustizia. Ai miei fratelli e ai miei compatrioti, che erano stati
    condotti con me in prigionia a Nìnive, nel paese degli Assiri, facevo molte
    elemosine.<br />
    Per la nostra festa di Pentecoste, cioè la festa delle Settimane, avevo
    fatto preparare un buon pranzo e mi posi a tavola: la tavola era imbandita
    di molte vivande. Dissi al figlio Tobia: «Figlio mio, va', e se trovi tra i
    nostri fratelli deportati a Nìnive qualche povero, che sia però di cuore
    fedele, portalo a pranzo insieme con noi. Io resto ad aspettare che tu
    ritorni, figlio mio».<br />
    Tobia uscì in cerca di un povero tra i nostri fratelli. Di ritorno disse:
    «Padre!». Gli risposi: «Ebbene, figlio mio?». «Padre – riprese – uno della
    nostra gente è stato ucciso e gettato nella piazza; l'hanno strangolato un
    momento fa». Io allora mi alzai, lasciando intatto il pranzo; tolsi l'uomo
    dalla piazza e lo posi in una camera in attesa del tramonto del sole, per
    poterlo seppellire. Ritornai, mi lavai e mangiai con tristezza, ricordando
    le parole del profeta Amos su Betel:<br />
    «Si cambieranno le vostre feste in lutto,<br />
    tutti i vostri canti in lamento».<br />
    E piansi. Quando poi calò il sole, andai a scavare una fossa e ve lo
    seppellii.<br />
    I miei vicini mi deridevano dicendo: «Non ha più paura! Proprio per questo
    motivo lo hanno già ricercato per ucciderlo. È dovuto fuggire e ora eccolo
    di nuovo a seppellire i morti».Ego Thobi in viis veritátis ambulábam et in
    iustítiis ómnibus diébus vitæ meæ et eleemósynas multas feci frátribus meis
    et natióni meæ, qui abíerant mecum in captivitátem in regiónem Assyriórum in
    Níneven.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_60" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 111(112)</span>
  </p>
</div>
<div class="ital hijo hijo_61" ontouchend="cambialengua(this)">
  <span class="red">R/. </span>Beato l'uomo che teme il Signore.
</div>
<div class="ital hijo hijo_62" ontouchend="cambialengua(this)">
  Beato l'uomo che teme il Signore<br />
  e nei suoi precetti trova grande gioia.<br />
  Potente sulla terra sarà la sua stirpe,<br />
  la discendenza degli uomini retti sarà benedetta.
</div>
<div class="ital hijo hijo_63" ontouchend="cambialengua(this)">
  <span class="red">R/. </span>Beato l'uomo che teme il Signore.
</div>
<div class="ital hijo hijo_64" ontouchend="cambialengua(this)">
  Prosperità e ricchezza nella sua casa,<br />
  la sua giustizia rimane per sempre.<br />
  Spunta nelle tenebre, luce per gli uomini retti:<br />
  misericordioso, pietoso e giusto.
</div>
<div class="ital hijo hijo_65" ontouchend="cambialengua(this)">
  <span class="red">R/. </span>Beato l'uomo che teme il Signore.
</div>
<div class="ital hijo hijo_66" ontouchend="cambialengua(this)">
  Felice l'uomo pietoso che dà in prestito,<br />
  amministra i suoi beni con giustizia.<br />
  Egli non vacillerà in eterno:<br />
  eterno sarà il ricordo del giusto.
</div>
<div class="ital hijo hijo_67" ontouchend="cambialengua(this)">
  <span class="red">R/. </span>Beato l'uomo che teme il Signore.
</div>
<div
  class="ital red hijo hijo_68"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_69" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Dio ci ha donato i beni grandissimi e preziosi a noi promessi, affinché per
    loro mezzo diventiate partecipi della natura divina.
  </p>
  <p class="Areadingfrom">
    Dalla seconda lettera di san Pietro apostolo<span class="alindcha">1,2-7</span>
  </p>
  <p>
    Carissimi, grazia e pace siano concesse a voi in abbondanza mediante la
    conoscenza di Dio e di Gesù Signore nostro.<br />
    La sua potenza divina ci ha donato tutto quello che è necessario per una
    vita vissuta santamente, grazie alla conoscenza di colui che ci ha chiamati
    con la sua potenza e gloria. Con questo egli ci ha donato i beni grandissimi
    e preziosi a noi promessi, affinché per loro mezzo diventiate partecipi
    della natura divina, sfuggendo alla corruzione, che è nel mondo a causa
    della concupiscenza.<br />
    Per questo mettete ogni impegno per aggiungere alla vostra fede la virtù,
    alla virtù la conoscenza, alla conoscenza la temperanza, alla temperanza la
    pazienza, alla pazienza la pietà, alla pietà l'amore fraterno, all'amore
    fraterno la carità.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_71" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 90 (91)</span>
  </p>
</div>
<div class="ital hijo hijo_72" ontouchend="cambialengua(this)">
  <span class="red">R/. </span>Mio Dio, in te confido.
</div>
<div class="ital hijo hijo_73" ontouchend="cambialengua(this)">
  Chi abita al riparo dell'Altissimo<br />
  passerà la notte all'ombra dell'Onnipotente.<br />
  Io dico al Signore: «Mio rifugio e mia fortezza,<br />
  mio Dio in cui confido».
</div>
<div class="ital hijo hijo_74" ontouchend="cambialengua(this)">
  <span class="red">R/. </span>Mio Dio, in te confido.
</div>
<div class="ital hijo hijo_75" ontouchend="cambialengua(this)">
  «Lo libererò, perché a me si è legato,<br />
  lo porrò al sicuro, perché ha conosciuto il mio nome.<br />
  Mi invocherà e io gli darò risposta;<br />
  nell'angoscia io sarò con lui.
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Mio Dio, in te confido.
</div>
<div class="ital hijo hijo_77" ontouchend="cambialengua(this)">
  Lo libererò e lo renderò glorioso.<br />
  Lo sazierò di lunghi giorni<br />
  e gli farò vedere la mia salvezza».
</div>
<div class="ital hijo hijo_78" ontouchend="cambialengua(this)">
  <span class="red">R/. </span>Mio Dio, in te confido.
</div>
<div class="ital hijo hijo_79" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Ap 1,5)</span>
  </p>
  <p class="PsalmAlleluiaVerse">
    Alleluia, alleluia.<br />Gesù Cristo, testimone fedele, primogenito dei
    morti,<br />
    tu ci hai amati e hai lavato i nostri peccati nel tuo sangue.<br />Alleluia.
  </p>
</div>
<div class="ital hijo hijo_80" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Presero il figlio amato, lo uccisero e lo gettarono fuori della vigna.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12, 1-12</span>
  </p>
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_82" ontouchend="cambialengua(this)">
  <p class="TheWordoftheLord4">
    In quel tempo, Gesù si mise a parlare con parabole [ai capi dei sacerdoti,
    agli scribi e agli anziani]:<br />
    «Un uomo piantò una vigna, la circondò con una siepe, scavò una buca per il
    torchio e costruì una torre. La diede in affitto a dei vignaioli e se ne
    andò lontano.<br />
    Al momento opportuno mandò un servo dai contadini a ritirare da loro la sua
    parte del raccolto della vigna. Ma essi lo presero, lo bastonarono e lo
    mandarono via a mani vuote. Mandò loro di nuovo un altro servo: anche quello
    lo picchiarono sulla testa e lo insultarono. Ne mandò un altro, e questo lo
    uccisero; poi molti altri: alcuni li bastonarono, altri li uccisero.<br />
    Ne aveva ancora uno, un figlio amato: lo inviò loro per ultimo, dicendo:
    “Avranno rispetto per mio figlio!”. Ma quei contadini dissero tra loro:
    “Costui è l'erede. Su, uccidiamolo e l'eredità sarà nostra!”. Lo presero, lo
    uccisero e lo gettarono fuori della vigna.<br />
    Che cosa farà dunque il padrone della vigna? Verrà e farà morire i contadini
    e darà la vigna ad altri. Non avete letto questa Scrittura: “La pietra che i
    costruttori hanno scartato è diventata la pietra d'angolo; questo è stato
    fatto dal Signore ed è una meraviglia ai nostri occhi”?».<br />
    E cercavano di catturarlo, ma ebbero paura della folla; avevano capito
    infatti che aveva detto quella parabola contro di loro. Lo lasciarono e se
    ne andarono.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_83" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_84" ontouchend="cambialengua(this)">
  <h2>MARTEDI della IX settimana del Tempo Ordinario</h2>
</div>
<div
  class="ital red hijo hijo_85"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_86" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Rimasi cieco.</p>
  <p class="Areadingfrom">
    Dal libro di Tobia<span class="alindcha">2,9-14</span>
  </p>
  <p>
    Io Tobi, in quella notte di Pentecoste, dopo aver seppellito il morto, mi
    lavai, entrai nel mio cortile e mi addormentai sotto il muro del cortile.
    Per il caldo che c'era tenevo la faccia scoperta, ignorando che sopra di me,
    nel muro, stavano dei passeri. Caddero sui miei occhi i loro escrementi
    ancora caldi, che mi produssero macchie bianche, e dovetti andare dai medici
    per la cura. Più essi però mi applicavano farmaci, più mi si oscuravano gli
    occhi, a causa delle macchie bianche, finché divenni cieco del tutto.<br />
    Per quattro anni rimasi cieco e ne soffrirono tutti i miei fratelli.
    Achikàr, nei due anni che precedettero la sua partenza per l'Elimàide,
    provvide al mio sostentamento.<br />
    In quel tempo mia moglie Anna lavorava a domicilio, tessendo la lana che
    rimandava poi ai padroni, ricevendone la paga. Ora nel settimo giorno del
    mese di Distro, quando tagliò il pezzo che aveva tessuto e lo mandò ai
    padroni, essi, oltre la mercede completa, le fecero dono di un capretto da
    mangiare.<br />
    Quando il capretto entrò in casa mia, si mise a belare. Chiamai allora mia
    moglie e le dissi: «Da dove viene questo capretto? Non sarà stato rubato?
    Restituiscilo ai padroni, poiché non abbiamo nessun diritto di mangiare una
    cosa rubata». Ella mi disse: «Mi è stato dato in più del salario». Ma io non
    le credevo e le ripetevo di restituirlo ai padroni e per questo mi
    vergognavo di lei. Allora per tutta risposta mi disse: «Dove sono le tue
    elemosine? Dove sono le tue buone opere? Ecco, lo si vede bene da come sei
    ridotto!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_87" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_88" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 111 (112)</span>
  </p>
</div>
<div class="ital hijo hijo_89" ontouchend="cambialengua(this)">
  <span class="red">R/. </span>Saldo è il cuore del giusto che confida nel
  Signore.
</div>
<div class="ital hijo hijo_90" ontouchend="cambialengua(this)">
  Beato l'uomo che teme il Signore<br />
  e nei suoi precetti trova grande gioia.<br />
  Potente sulla terra sarà la sua stirpe,<br />
  la discendenza degli uomini retti sarà benedetta.
</div>
<div class="ital hijo hijo_91" ontouchend="cambialengua(this)">
  <span class="red">R/. </span>Saldo è il cuore del giusto che confida nel
  Signore.
</div>
<div class="ital hijo hijo_92" ontouchend="cambialengua(this)">
  Cattive notizie non avrà da temere,<br />
  saldo è il suo cuore, confida nel Signore.<br />
  Sicuro è il suo cuore, non teme,<br />
  finché non vedrà la rovina dei suoi nemici.
</div>
<div class="ital hijo hijo_93" ontouchend="cambialengua(this)">
  <span class="red">R/. </span>Saldo è il cuore del giusto che confida nel
  Signore.
</div>
<div class="ital hijo hijo_94" ontouchend="cambialengua(this)">
  Egli dona largamente ai poveri,<br />
  la sua giustizia rimane per sempre,<br />
  la sua fronte s'innalza nella gloria.
</div>
<div class="ital hijo hijo_95" ontouchend="cambialengua(this)">
  <span class="red">R/. </span>Saldo è il cuore del giusto che confida nel
  Signore.
</div>
<div
  class="ital red hijo hijo_96"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_97" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Aspettiamo nuovi cieli e una terra nuova.</p>
  <p class="Areadingfrom">
    Dalla seconda lettera di san Pietro apostolo<span class="alindcha">3,11b-15a.17-18</span>
  </p>
  <p>
    Carissimi, quale deve essere la vostra vita nella santità della condotta e
    nelle preghiere, mentre aspettate e affrettate la venuta del giorno di Dio,
    nel quale i cieli in fiamme si dissolveranno e gli elementi incendiati
    fonderanno! Noi infatti, secondo la sua promessa, aspettiamo nuovi cieli e
    una terra nuova, nei quali abita la giustizia.<br />
    Perciò, carissimi, nell'attesa di questi eventi, fate di tutto perché Dio vi
    trovi in pace, senza colpa e senza macchia. La magnanimità del Signore
    nostro consideratela come salvezza.<br />
    Voi dunque, carissimi, siete stati avvertiti: state bene attenti a non venir
    meno nella vostra fermezza, travolti anche voi dall'errore dei malvagi.
    Crescete invece nella grazia e nella conoscenza del Signore nostro e
    salvatore Gesù Cristo. A lui la gloria, ora e nel giorno dell'eternità.
    Amen.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_98" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_99" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 89 (90)</span>
  </p>
</div>
<div class="ital hijo hijo_100" ontouchend="cambialengua(this)">
  <span class="red">R/. </span>Signore, tu sei stato per noi un rifugio di
  generazione in generazione.
</div>
<div class="ital hijo hijo_101" ontouchend="cambialengua(this)">
  Prima che nascessero i monti<br />
  e la terra e il mondo fossero generati,<br />
  da sempre e per sempre tu sei, o Dio.
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Signore, tu sei stato per noi un rifugio di
  generazione in generazione.
</div>
<div class="ital hijo hijo_103" ontouchend="cambialengua(this)">
  Tu fai ritornare l'uomo in polvere,<br />
  quando dici: «Ritornate, figli dell'uomo».<br />
  Mille anni, ai tuoi occhi,<br />
  sono come il giorno di ieri che è passato,<br />
  come un turno di veglia nella notte.
</div>
<div class="ital hijo hijo_104" ontouchend="cambialengua(this)">
  <span class="red">R/. </span>Signore, tu sei stato per noi un rifugio di
  generazione in generazione.
</div>
<div class="ital hijo hijo_105" ontouchend="cambialengua(this)">
  Gli anni della nostra vita sono settanta,<br />
  ottanta per i più robusti,<br />
  e il loro agitarsi è fatica e delusione;<br />
  passano presto e noi voliamo via.
</div>
<div class="ital hijo hijo_106" ontouchend="cambialengua(this)">
  <span class="red">R/. </span>Signore, tu sei stato per noi un rifugio di
  generazione in generazione.
</div>
<div class="ital hijo hijo_107" ontouchend="cambialengua(this)">
  Saziaci al mattino con il tuo amore:<br />
  esulteremo e gioiremo per tutti i nostri giorni.<br />
  Si manifesti ai tuoi servi la tua opera<br />
  e il tuo splendore ai loro figli.
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Signore, tu sei stato per noi un rifugio di
  generazione in generazione.
</div>
<div class="ital hijo hijo_109" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Ef 1,17-18)</span>
  </p>
  <p class="PsalmAlleluiaVerse">
    Alleluia, alleluia.<br />Il Padre del Signore nostro Gesù Cristo<br />
    illumini gli occhi del nostro cuore per<br />
    farci comprendere a quale speranza ci ha chiamati.<br />Alleluia.
  </p>
</div>
<div class="ital hijo hijo_110" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Quello che è di Cesare rendetelo a Cesare, e quello che è di Dio, a Dio.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12, 13-17</span>
  </p>
</div>
<div class="ital hijo hijo_111" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_112" ontouchend="cambialengua(this)">
  <p class="TheWordoftheLord4">
    In quel tempo, mandarono da Gesù alcuni farisei ed erodiani, per coglierlo
    in fallo nel discorso.<br />
    Vennero e gli dissero: «Maestro, sappiamo che sei veritiero e non hai
    soggezione di alcuno, perché non guardi in faccia a nessuno, ma insegni la
    via di Dio secondo verità. È lecito o no pagare il tributo a Cesare? Lo
    dobbiamo dare, o no?».<br />
    Ma egli, conoscendo la loro ipocrisia, disse loro: «Perché volete mettermi
    alla prova? Portatemi un denaro: voglio vederlo». Ed essi glielo
    portarono.<br />
    Allora disse loro: «Questa immagine e l'iscrizione, di chi sono?». Gli
    risposero: «Di Cesare». Gesù disse loro: «Quello che è di Cesare rendetelo a
    Cesare, e quello che è di Dio, a Dio».<br />
    E rimasero ammirati di lui.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_113" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_114" ontouchend="cambialengua(this)">
  <h2>MERCOLEDI della IX settimana del Tempo Ordinario</h2>
</div>
<div
  class="ital red hijo hijo_115"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_116" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    La loro preghiera fu accolta davanti alla gloria di Dio.
  </p>
  <p class="Areadingfrom">
    Dal libro di Tobia<span class="alindcha">3,1-11a.16-17a</span>
  </p>
  <p>
    In quei giorni, con l'animo affranto dal dolore, sospirai e piansi. Poi
    iniziai questa preghiera di lamento: «Tu sei giusto, Signore, e giuste sono
    tutte le tue opere. Ogni tua via è misericordia e verità. Tu sei il giudice
    del mondo. Ora, Signore, ricordati di me e guardami. Non punirmi per i miei
    peccati e per gli errori miei e dei miei padri. Violando i tuoi
    comandamenti, abbiamo peccato davanti a te. Ci hai consegnato al saccheggio;
    ci hai abbandonato alla prigionia, alla morte e ad essere la favola, lo
    scherno, il disprezzo di tutte le genti, tra le quali ci hai dispersi. Ora,
    quando mi tratti secondo le colpe mie e dei miei padri, veri sono tutti i
    tuoi giudizi, perché non abbiamo osservato i tuoi comandamenti, camminando
    davanti a te nella verità. Agisci pure ora come meglio ti piace; da' ordine
    che venga presa la mia vita, in modo che io sia tolto dalla terra e divenga
    terra, poiché per me è preferibile la morte alla vita. Gli insulti bugiardi
    che mi tocca sentire destano in me grande dolore. Signore, comanda che sia
    liberato da questa prova; fa' che io parta verso la dimora eterna. Signore,
    non distogliere da me il tuo volto. Per me infatti è meglio morire che
    vedermi davanti questa grande angoscia, e così non sentirmi più
    insultare!».<br />
    Nello stesso giorno a Sara, figlia di Raguèle, abitante di Ecbàtana, nella
    Media, capitò di sentirsi insultare da parte di una serva di suo padre,
    poiché lei era stata data in moglie a sette uomini, ma Asmodèo, il cattivo
    demonio, glieli aveva uccisi, prima che potessero unirsi con lei come si fa
    con le mogli. A lei appunto disse la serva: «Sei proprio tu che uccidi i
    tuoi mariti. Ecco, sei già stata data a sette mariti e neppure di uno hai
    potuto portare il nome. Perché vorresti colpire noi, se i tuoi mariti sono
    morti? Vattene con loro e che da te non dobbiamo mai vedere né figlio né
    figlia». In quel giorno dunque ella soffrì molto, pianse e salì nella stanza
    del padre con l'intenzione di impiccarsi. Ma, tornando a riflettere,
    pensava: «Che non insultino mio padre e non gli dicano: “La sola figlia che
    avevi, a te assai cara, si è impiccata per le sue sventure”. Così farei
    precipitare con angoscia la vecchiaia di mio padre negli inferi. Meglio per
    me che non mi impicchi, ma supplichi il Signore di farmi morire per non
    sentire più insulti nella mia vita». In quel momento stese le mani verso la
    finestra e pregò: «Benedetto sei tu, Dio misericordioso, e benedetto è il
    tuo nome nei secoli».<br />
    In quel medesimo momento la preghiera di ambedue fu accolta davanti alla
    gloria di Dio e fu mandato Raffaele a guarire tutti e due: a togliere le
    macchie bianche dagli occhi di Tobi, perché con gli occhi vedesse la luce di
    Dio, e a dare Sara, figlia di Raguèle, in sposa a Tobia, figlio di Tobi, e
    così scacciare da lei il cattivo demonio Asmodèo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_117" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_118" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 24 (25)</span>
  </p>
</div>
<div class="ital hijo hijo_119" ontouchend="cambialengua(this)">
  <span class="red">R/. </span> A te, Signore. io mi rivolgo, in te confido.
</div>
<div class="ital hijo hijo_120" ontouchend="cambialengua(this)">
  Mio Dio, in te confido:<br />
  che io non resti deluso!<br />
  Non trionfino su di me i miei nemici!<br />
  Chiunque in te spera non resti deluso.
</div>
<div class="ital hijo hijo_121" ontouchend="cambialengua(this)">
  <span class="red">R/. </span> A te, Signore. io mi rivolgo, in te confido.
</div>
<div class="ital hijo hijo_122" ontouchend="cambialengua(this)">
  Fammi conoscere, Signore, le tue vie,<br />
  insegnami i tuoi sentieri.<br />
  Guidami nella tua fedeltà e istruiscimi,<br />
  perché sei tu il Dio della mia salvezza.
</div>
<div class="ital hijo hijo_123" ontouchend="cambialengua(this)">
  <span class="red">R/. </span> A te, Signore. io mi rivolgo, in te confido.
</div>
<div class="ital hijo hijo_124" ontouchend="cambialengua(this)">
  Ricordati, Signore, della tua misericordia<br />
  e del tuo amore, che è da sempre.<br />
  Ricordati di me nella tua misericordia,<br />
  per la tua bontà, Signore.
</div>
<div class="ital hijo hijo_125" ontouchend="cambialengua(this)">
  <span class="red">R/. </span> A te, Signore. io mi rivolgo, in te confido.
</div>
<div class="ital hijo hijo_126" ontouchend="cambialengua(this)">
  Buono e retto è il Signore,<br />
  indica ai peccatori la via giusta;<br />
  guida i poveri secondo giustizia,<br />
  insegna ai poveri la sua via.
</div>
<div class="ital hijo hijo_127" ontouchend="cambialengua(this)">
  <span class="red">R/. </span> A te, Signore. io mi rivolgo, in te confido.
</div>
<div
  class="ital red hijo hijo_128"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_129" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ravviva il dono di Dio, che è in te mediante l'imposizione delle mani.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">1, 1-3.6-12</span>
  </p>
  <p>
    Paolo, apostolo di Cristo Gesù per volontà di Dio e secondo la promessa
    della vita che è in Cristo Gesù, a Timoteo, figlio carissimo: grazia,
    misericordia e pace da parte di Dio Padre e di Cristo Gesù Signore
    nostro.<br />
    Rendo grazie a Dio che io servo, come i miei antenati, con coscienza pura,
    ricordandomi di te nelle mie preghiere sempre, notte e giorno.<br />
    Ti ricordo di ravvivare il dono di Dio, che è in te mediante l'imposizione
    delle mie mani. Dio infatti non ci ha dato uno spirito di timidezza, ma di
    forza, di carità e di prudenza.<br />
    Non vergognarti dunque di dare testimonianza al Signore nostro, né di me,
    che sono in carcere per lui; ma, con la forza di Dio, soffri con me per il
    Vangelo.<br />
    Egli infatti ci ha salvati e ci ha chiamati con una vocazione santa, non già
    in base alle nostre opere, ma secondo il suo progetto e la sua grazia.
    Questa ci è stata data in Cristo Gesù fin dall'eternità, ma è stata rivelata
    ora, con la manifestazione del salvatore nostro Cristo Gesù. Egli ha vinto
    la morte e ha fatto risplendere la vita e l'incorrubilità per mezzo del
    Vangelo, per il quale io sono stato costituito messaggero, apostolo e
    maestro.<br />
    È questa la causa dei mali che soffro, ma non me ne vergogno: so infatti in
    chi ho posto la mia fede e sono convinto che egli è capace di custodire fino
    a quel giorno ciò che mi è stato affidato.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_130" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_131" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 122 (123)</span>
  </p>
</div>
<div class="ital hijo hijo_132" ontouchend="cambialengua(this)">
  <span class="red">R/. </span>A te, Signore, alzo i miei occhi.<br /><br />
  <span class="red">Oppure:</span><br /><br />
  R. A te, Signore, innalzo la mia preghiera.
</div>
<div class="ital hijo hijo_133" ontouchend="cambialengua(this)">
  A te alzo i miei occhi,<br />
  a te che siedi nei cieli.<br />
  Ecco, come gli occhi dei servi<br />
  alla mano dei loro padroni.
</div>
<div class="ital hijo hijo_134" ontouchend="cambialengua(this)">
  <span class="red">R/. </span>A te, Signore, alzo i miei occhi.<br /><br />
  <span class="red">Oppure:</span><br /><br />
  R. A te, Signore, innalzo la mia preghiera.
</div>
<div class="ital hijo hijo_135" ontouchend="cambialengua(this)">
  Come gli occhi di una schiava<br />
  alla mano della sua padrona,<br />
  così i nostri occhi al Signore nostro Dio,<br />
  finché abbia pietà di noi.
</div>
<div class="ital hijo hijo_136" ontouchend="cambialengua(this)">
  <span class="red">R/. </span>A te, Signore, alzo i miei occhi.<br /><br />
  <span class="red">Oppure:</span><br /><br />
  R. A te, Signore, innalzo la mia preghiera.
</div>
<div class="ital hijo hijo_137" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Gv 11,25a.26)</span>
  </p>
  <p class="PsalmAlleluiaVerse">
    Alleluia, alleluia.<br />Io sono la resurrezione e la vita, dice il
    Signore;<br />
    chiunque crede in me non morirà in eterno.<br />Alleluia.
  </p>
</div>
<div class="ital hijo hijo_138" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Non è Dio dei morti, ma dei viventi!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12, 18-27</span>
  </p>
</div>
<div class="ital hijo hijo_139" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_140" ontouchend="cambialengua(this)">
  <p class="TheWordoftheLord4">
    In quel tempo, vennero da Gesù alcuni sadducei - i quali dicono che non c'è
    risurrezione - e lo interrogavano dicendo: «Maestro, Mosè ci ha lasciato
    scritto che, se muore il fratello di qualcuno e lascia la moglie senza
    figli, suo fratello prenda la moglie e dia una discendenza al proprio
    fratello. C'erano sette fratelli: il primo prese moglie, morì e non lasciò
    discendenza. Allora la prese il secondo e morì senza lasciare discendenza; e
    il terzo egualmente, e nessuno dei sette lasciò discendenza. Alla fine, dopo
    tutti, morì anche la donna. Alla risurrezione, quando risorgeranno, di quale
    di loro sarà moglie? Poiché tutti e sette l'hanno avuta in moglie».<br />
    Rispose loro Gesù: «Non è forse per questo che siete in errore, perché non
    conoscete le Scritture né la potenza di Dio? Quando risorgeranno dai morti,
    infatti, non prenderanno né moglie né marito, ma saranno come angeli nei
    cieli. Riguardo al fatto che i morti risorgono, non avete letto nel libro di
    Mosè, nel racconto del roveto, come Dio gli parlò dicendo: "Io sono il Dio
    di Abramo, il Dio di Isacco e il Dio di Giacobbe"? Non è Dio dei morti, ma
    dei viventi! Voi siete in grave errore».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_141" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_142" ontouchend="cambialengua(this)">
  <h2>GIOVEDI della IX settimana del Tempo Ordinario</h2>
</div>
<div
  class="ital red hijo hijo_143"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_144" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Degnati di avere misericordia di me e di lei e di farci giungere insieme
    alla vecchiaia.
  </p>
  <p class="Areadingfrom">
    Dal libro di Tobia
    <span class="alindcha">6,10-11; 7,1.9-17; 8,4-9</span>
  </p>
  <p>
    In quei giorni, erano entrati nella Media e già erano vicini a Ecbàtana,
    quando Raffaele disse al ragazzo: «Fratello Tobia!». Gli rispose: «Eccomi».
    Riprese: «Questa notte dobbiamo alloggiare presso Raguèle, che è tuo
    parente. Egli ha una figlia chiamata Sara».<br />
    Quando fu entrato in Ecbàtana, Tobia disse: «Fratello Azarìa, conducimi
    diritto dal nostro fratello Raguèle». Egli lo condusse alla casa di Raguèle,
    che trovarono seduto presso la porta del cortile. Lo salutarono per primi ed
    egli rispose: «Salute, fratelli, siate i benvenuti!». Li fece entrare in
    casa.<br />
    Si lavarono, fecero le abluzioni e, quando si furono messi a tavola, Tobia
    disse a Raffaele: «Fratello Azarìa, domanda a Raguèle che mi dia in moglie
    mia cugina Sara». Raguèle udì queste parole e disse al giovane: «Mangia,
    bevi e sta' allegro per questa sera, poiché nessuno all'infuori di te, mio
    parente, ha il diritto di prendere mia figlia Sara, come del resto neppure
    io ho la facoltà di darla a un altro uomo all'infuori di te, poiché tu sei
    il mio parente più stretto. Però, figlio, voglio dirti con franchezza la
    verità. L'ho data a sette mariti, scelti tra i nostri fratelli, e tutti sono
    morti la notte in cui entravano da lei. Ora, figlio, mangia e bevi; il
    Signore sarà con voi».<br />
    Ma Tobia disse: «Non mangerò affatto né berrò, prima che tu abbia preso una
    decisione a mio riguardo». Rispose Raguèle: «Lo farò! Ella ti viene data
    secondo il decreto del libro di Mosè e come dal cielo è stato stabilito che
    ti sia data. Abbi cura di lei, d'ora in poi tu sei suo fratello e lei tua
    sorella. Ti viene concessa da oggi per sempre. Il Signore del cielo vi
    assista questa notte, o figlio, e vi conceda la sua misericordia e la sua
    pace».<br />
    Raguèle chiamò sua figlia Sara e, quando venne, la prese per mano e l'affidò
    a Tobia con queste parole: «Prendila; secondo la legge e il decreto scritto
    nel libro di Mosè lei ti viene concessa in moglie. Tienila e, sana e salva,
    conducila da tuo padre. Il Dio del cielo vi conceda un buon viaggio e pace».
    Chiamò poi la madre di lei e le disse di portare un foglio e stese l'atto di
    matrimonio, secondo il quale concedeva in moglie a Tobia la propria figlia,
    in base al decreto della legge di Mosè. Dopo di ciò cominciarono a mangiare
    e a bere.<br />
    Poi Raguèle chiamò sua moglie Edna e le disse: «Sorella mia, prepara l'altra
    camera e conducila dentro». Quella andò a preparare il letto della camera,
    come le aveva ordinato, e vi condusse la figlia. Pianse per lei, poi si
    asciugò le lacrime e le disse: «Coraggio, figlia, il Signore del cielo cambi
    in gioia il tuo dolore. Coraggio, figlia!». E uscì.<br />
    Gli altri intanto erano usciti e avevano chiuso la porta della camera. Tobia
    si alzò dal letto e disse a Sara: «Sorella, alzati! Preghiamo e domandiamo
    al Signore nostro che ci dia grazia e salvezza». Lei si alzò e si misero a
    pregare e a chiedere che venisse su di loro la salvezza, dicendo: «Benedetto
    sei tu, Dio dei nostri padri, e benedetto per tutte le generazioni è il tuo
    nome! Ti benedicano i cieli e tutte le creature per tutti i secoli! Tu hai
    creato Adamo e hai creato Eva sua moglie, perché gli fosse di aiuto e di
    sostegno. Da loro due nacque tutto il genere umano. Tu hai detto: “Non è
    cosa buona che l'uomo resti solo; facciamogli un aiuto simile a lui”. Ora
    non per lussuria io prendo questa mia parente, ma con animo retto. Dégnati
    di avere misericordia di me e di lei e di farci giungere insieme alla
    vecchiaia». E dissero insieme: «Amen, amen!». Poi dormirono per tutta la
    notte.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_145" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_146" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 127 (128)</span>
  </p>
</div>
<div class="ital hijo hijo_147" ontouchend="cambialengua(this)">
  <span class="red">R/. </span>Beato chi teme il Signore.
</div>
<div class="ital hijo hijo_148" ontouchend="cambialengua(this)">
  Beato chi teme il Signore<br />
  e cammina nelle sue vie.<br />
  Della fatica delle tue mani ti nutrirai,<br />
  sarai felice e avrai ogni bene.
</div>
<div class="ital hijo hijo_149" ontouchend="cambialengua(this)">
  <span class="red">R/. </span>Beato chi teme il Signore.
</div>
<div class="ital hijo hijo_150" ontouchend="cambialengua(this)">
  La tua sposa come vite feconda<br />
  nell'intimità della tua casa;<br />
  i tuoi figli come virgulti d'ulivo<br />
  intorno alla tua mensa.
</div>
<div class="ital hijo hijo_151" ontouchend="cambialengua(this)">
  <span class="red">R/. </span>Beato chi teme il Signore.
</div>
<div class="ital hijo hijo_152" ontouchend="cambialengua(this)">
  Ecco com'è benedetto<br />
  l'uomo che teme il Signore.<br />
  Ti benedica il Signore da Sion.<br />
  Possa tu vedere il bene di Gerusalemme<br />
  tutti i giorni della tua vita!
</div>
<div class="ital hijo hijo_153" ontouchend="cambialengua(this)">
  <span class="red">R/. </span>Beato chi teme il Signore.
</div>
<div
  class="ital red hijo hijo_154"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_155" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ma la parola di Dio non è incatenata. Se moriamo con lui, con lui anche
    vivremo.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">2,8-15</span>
  </p>
  <p>
    Figlio mio, ricordati di Gesù Cristo, risorto dai morti, discendente di
    Davide, come io annuncio nel mio Vangelo, per il quale soffro fino a portare
    le catene come un malfattore.<br />
    Ma la parola di Dio non è incatenata! Perciò io sopporto ogni cosa per
    quelli che Dio ha scelto, perché anch'essi raggiungano la salvezza che è in
    Cristo Gesù, insieme alla gloria eterna.<br />
    Questa parola è degna di fede:<br />
    Se moriamo con lui, con lui anche vivremo;<br />
    se perseveriamo, con lui anche regneremo;<br />
    se lo rinneghiamo, lui pure ci rinnegherà;<br />
    se siamo infedeli, lui rimane fedele,<br />
    perché non può rinnegare se stesso.<br />
    Richiama alla memoria queste cose, scongiurando davanti a Dio che si evitino
    le vane discussioni, le quali non giovano se non alla rovina di chi le
    ascolta. Sforzati di presentarti a Dio come una persona degna, un lavoratore
    che non deve vergognarsi e che dispensa rettamente la parola della verità.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_156" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_157" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 24 (25)</span>
  </p>
</div>
<div class="ital hijo hijo_158" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_159" ontouchend="cambialengua(this)">
  Fammi conoscere, Signore, le tue vie,<br />
  insegnami i tuoi sentieri.<br />
  Guidami nella tua fedeltà e istruiscimi,<br />
  perché sei tu il Dio della mia salvezza.
</div>
<div class="ital hijo hijo_160" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_161" ontouchend="cambialengua(this)">
  Buono e retto è il Signore,<br />
  indica ai peccatori la via giusta;<br />
  guida i poveri secondo giustizia,<br />
  insegna ai poveri la sua via.
</div>
<div class="ital hijo hijo_162" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_163" ontouchend="cambialengua(this)">
  Tutti i sentieri del Signore sono amore e fedeltà<br />
  per chi custodisce la sua alleanza e i suoi precetti.<br />
  Il Signore si confida con chi lo teme:<br />
  gli fa conoscere la sua alleanza.
</div>
<div class="ital hijo hijo_164" ontouchend="cambialengua(this)">
  <span class="red">R/. </span>Fammi conoscere, Signore, le tue vie.
</div>
<div class="ital hijo hijo_165" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. 2Tm 1,10)</span>
  </p>
  <p class="PsalmAlleluiaVerse">
    Alleluia, alleluia.<br />Il salvato nostro Cristo Gesù ha vinto la morte<br />
    e ha fatto risplendere la vita per mezzo del Vangelo.<br />Alleluia.
  </p>
</div>
<div class="ital hijo hijo_166" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Non c'è altro comandamento più grande di questi.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12,28b-34</span>
  </p>
</div>
<div class="ital hijo hijo_167" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_168" ontouchend="cambialengua(this)">
  <p class="TheWordoftheLord4">
    In quel tempo, si avvicinò a Gesù uno degli scribi e gli domandò: «Qual è il
    primo di tutti i comandamenti?».<br />
    Gesù rispose: «Il primo è: "Ascolta, Israele! Il Signore nostro Dio è
    l'unico Signore; amerai il Signore tuo Dio con tutto il tuo cuore e con
    tutta la tua anima, con tutta la tua mente e con tutta la tua forza". Il
    secondo è questo: "Amerai il tuo prossimo come te stesso". Non c'è altro
    comandamento più grande di questi».<br />
    Lo scriba gli disse: «Hai detto bene, Maestro, e secondo verità, che Egli è
    unico e non vi è altri all'infuori di lui; amarlo con tutto il cuore, con
    tutta l'intelligenza e con tutta la forza e amare il prossimo come se stesso
    vale più di tutti gli olocausti e i sacrifici».<br />
    Vedendo che egli aveva risposto saggiamente, Gesù gli disse: «Non sei
    lontano dal regno di Dio».<br />
    E nessuno aveva più il coraggio di interrogarlo.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_169" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_170" ontouchend="cambialengua(this)">
  <h2>VENERDI della IX settimana del Tempo Ordinario</h2>
</div>
<div
  class="ital red hijo hijo_171"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_172" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Dio mi ha colpito, ma ora io contemplo mio figlio.</p>
  <p class="Areadingfrom">
    Dal libro di Tobia<span class="alindcha">11,5-17</span>
  </p>
  <p>
    In quei giorni, Anna sedeva scrutando la strada per la quale era partito il
    figlio. Quando si accorse che stava arrivando, disse al padre di lui: «Ecco,
    sta tornando tuo figlio con l'uomo che l'accompagnava».<br />
    Raffaele disse a Tobia, prima che si avvicinasse al padre: «Io so che i suoi
    occhi si apriranno. Spalma il fiele del pesce sui suoi occhi; il farmaco
    intaccherà e asporterà come scaglie le macchie bianche dai suoi occhi. Così
    tuo padre riavrà la vista e vedrà la luce». Anna corse avanti e si gettò al
    collo di suo figlio dicendogli: «Ti rivedo, o figlio. Ora posso morire!». E
    si mise a piangere.<br />
    Tobi si alzò e, incespicando, uscì dalla porta del cortile. Tobia gli andò
    incontro, tenendo in mano il fiele del pesce. Soffiò sui suoi occhi e lo
    trasse vicino, dicendo: «Coraggio, padre!». Gli applicò il farmaco e lo
    lasciò agire, poi distaccò con le mani le scaglie bianche dai margini degli
    occhi.<br />
    Tobi gli si buttò al collo e pianse, dicendo: «Ti vedo, figlio, luce dei
    miei occhi!». E aggiunse: «Benedetto Dio! Benedetto il suo grande nome!
    Benedetti tutti i suoi angeli santi! Sia il suo santo nome su di noi e siano
    benedetti i suoi angeli per tutti i secoli. Perché egli mi ha colpito, ma
    ora io contemplo mio figlio Tobia».<br />
    Tobia entrò in casa lieto, benedicendo Dio con tutta la voce che aveva. Poi
    Tobia informò suo padre del viaggio che aveva compiuto felicemente, del
    denaro che aveva riportato, di Sara, figlia di Raguèle, che aveva preso in
    moglie e che stava venendo e si trovava ormai vicina alla porta di
    Nìnive.<br />
    Allora Tobi uscì verso la porta di Nìnive incontro alla sposa di lui, lieto
    e benedicendo Dio. La gente di Nìnive, vedendolo passare e camminare con
    tutto il vigore di un tempo, senza che alcuno lo conducesse per mano, fu
    presa da meraviglia. Tobi proclamava davanti a loro che Dio aveva avuto
    pietà di lui e che gli aveva aperto gli occhi.<br />
    Tobi si avvicinò poi a Sara, la sposa di suo figlio Tobia, e la benedisse
    dicendole: «Sii la benvenuta, figlia! Benedetto sia il tuo Dio, che ti ha
    condotto da noi, figlia! Benedetto sia tuo padre, benedetto mio figlio Tobia
    e benedetta tu, o figlia! Entra nella casa, che è tua, sana e salva, nella
    benedizione e nella gioia; entra, o figlia!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_173" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_174" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 145 (146)</span>
  </p>
</div>
<div class="ital hijo hijo_175" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_176" ontouchend="cambialengua(this)">
  Loda il Signore, anima mia:<br />
  loderò il Signore finché ho vita,<br />
  canterò inni al mio Dio finché esisto.
</div>
<div class="ital hijo hijo_177" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_178" ontouchend="cambialengua(this)">
  Il Signore rimane fedele per sempre<br />
  rende giustizia agli oppressi,<br />
  dà il pane agli affamati.<br />
  Il Signore libera i prigionieri.
</div>
<div class="ital hijo hijo_179" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div class="ital hijo hijo_180" ontouchend="cambialengua(this)">
  Il Signore ridona la vista ai ciechi,<br />
  il Signore rialza chi è caduto,<br />
  il Signore ama i giusti,<br />
  il Signore protegge i forestieri.
</div>
<div class="ital hijo hijo_181" ontouchend="cambialengua(this)">
  <span class="red">R/. </span>Loda il Signore, anima mia..
</div>
<div class="ital hijo hijo_182" ontouchend="cambialengua(this)">
  Egli sostiene l'orfano e la vedova,<br />
  ma sconvolge le vie dei malvagi.<br />
  Il Signore regna per sempre,<br />
  il tuo Dio, o Sion, di generazione in generazione.
</div>
<div class="ital hijo hijo_183" ontouchend="cambialengua(this)">
  <span class="red">R/. </span>Loda il Signore, anima mia.
</div>
<div
  class="ital red hijo hijo_184"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_185" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Tutti quelli che vogliono rettamente vivere in Cristo Gesù saranno
    perseguitati.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">3,10-16</span>
  </p>
  <p>
    Figlio mio, tu mi hai seguito da vicino nell'insegnamento, nel modo di
    vivere, nei progetti, nella fede, nella magnanimità, nella carità, nella
    pazienza, nelle persecuzioni, nelle sofferenze. Quali cose mi accaddero ad
    Antiochia, a Iconio e a Listra! Quali persecuzioni ho sofferto! Ma da tutte
    mi ha liberato il Signore! E tutti quelli che vogliono rettamente vivere in
    Cristo Gesù saranno perseguitati. Ma i malvagi e gli impostori andranno
    sempre di male in peggio, ingannando gli altri e ingannati essi stessi.<br />
    Tu però rimani saldo in quello che hai imparato e che credi fermamente.
    Conosci coloro da cui lo hai appreso e conosci le sacre Scritture fin
    dall'infanzia: queste possono istruirti per la salvezza, che si ottiene
    mediante la fede in Cristo Gesù. Tutta la Scrittura, ispirata da Dio, è
    anche utile per insegnare, convincere, correggere ed educare nella
    giustizia, perché l'uomo di Dio sia completo e ben preparato per ogni opera
    buona.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_186" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_187" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 118 (119)</span>
  </p>
</div>
<div class="ital hijo hijo_188" ontouchend="cambialengua(this)">
  <span class="red">R/. </span>Grande pace, Signore, per chi ama la tua legge.
</div>
<div class="ital hijo hijo_189" ontouchend="cambialengua(this)">
  Molti mi perseguitano e mi affliggono,<br />
  ma io non abbandono i tuoi insegnamenti.<br />
  La verità è fondamento della tua parola,<br />
  ogni tuo giusto giudizio dura in eterno.
</div>
<div class="ital hijo hijo_190" ontouchend="cambialengua(this)">
  <span class="red">R/. </span>Grande pace, Signore, per chi ama la tua legge.
</div>
<div class="ital hijo hijo_191" ontouchend="cambialengua(this)">
  I potenti mi perseguitano senza motivo,<br />
  ma il mio cuore teme solo le tue parole.<br />
  Grande pace per chi ama la tua legge:<br />
  nel suo cammino non trova inciampo.
</div>
<div class="ital hijo hijo_192" ontouchend="cambialengua(this)">
  <span class="red">R/. </span>Grande pace, Signore, per chi ama la tua legge.
</div>
<div class="ital hijo hijo_193" ontouchend="cambialengua(this)">
  Aspetto da te la salvezza, Signore,<br />
  e metto in pratica i tuoi comandi.<br />
  Osservo i tuoi precetti e i tuoi insegnamenti:<br />
  davanti a te sono tutte le mie vie.
</div>
<div class="ital hijo hijo_194" ontouchend="cambialengua(this)">
  <span class="red">R/. </span>Grande pace, Signore, per chi ama la tua legge.
</div>
<div class="ital hijo hijo_201" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Gv 14,23)</span>
  </p>
  <p class="PsalmAlleluiaVerse">
    Alleluia, alleluia.<br />Se uno mi ama, osserverà la mia parola, dice il
    Signore,<br />
    e il Padre mio lo amerà e noi verremo a lui.<br />Alleluia.
  </p>
</div>
<div class="ital hijo hijo_202" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Come mai dicono che il Cristo è figlio di Davide?</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12, 35-37</span>
  </p>
</div>
<div class="ital hijo hijo_203" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_204" ontouchend="cambialengua(this)">
  <p class="TheWordoftheLord4">
    In quel tempo, insegnando nel tempio, Gesù diceva: «Come mai gli scribi
    dicono che il Cristo è figlio di Davide? Disse infatti Davide stesso, mosso
    dallo Spirito Santo:<br />
    "Disse il Signore al mio Signore:<br />
    Siedi alla mia destra,<br />
    finché io ponga i tuoi nemici<br />
    sotto i tuoi piedi".<br />
    Davide stesso lo chiama Signore: da dove risulta che è suo figlio?».<br />
    E la folla numerosa lo ascoltava volentieri.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_205" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_206" ontouchend="cambialengua(this)">
  <h2>Sabato della IX settimana del Tempo Ordinario</h2>
</div>
<div
  class="ital red hijo hijo_207"
  style="text-align: center; font-size: 110%"
  ontouchend="cambialengua(this)"
>
  Anno dispari
</div>
<div class="ital hijo hijo_208" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ora benedite il Signore; ecco, io ritorno a colui che mi ha mandato.
  </p>
  <p class="Areadingfrom">
    Dal libro di Tobia<span class="alindcha">12, 1.5 -15-20</span>
  </p>
  <p>
    In quei giorni, terminate le feste nuziali, Tobi chiamò suo figlio Tobia e
    gli disse: «Figlio mio, pensa a dare la ricompensa dovuta a colui che ti ha
    accompagnato e ad aggiungere qualcos'altro alla somma pattuita». Fece dunque
    venire l'angelo e gli disse: «Prendi come tuo compenso la metà di tutti i
    beni che hai riportato e va' in pace».<br />
    Allora Raffaele li chiamò tutti e due in disparte e disse loro: «Benedite
    Dio e proclamate davanti a tutti i viventi il bene che vi ha fatto, perché
    sia benedetto e celebrato il suo nome. Fate conoscere a tutti gli uomini le
    opere di Dio, come è giusto, e non esitate a ringraziarlo. È bene tenere
    nascosto il segreto del re, ma è motivo di onore manifestare e lodare le
    opere di Dio.<br />
    Fate ciò che è bene e non vi colpirà alcun male. È meglio la preghiera con
    il digiuno e l'elemosina con la giustizia, che la ricchezza con
    l'ingiustizia. Meglio praticare l'elemosina che accumulare oro. L'elemosina
    salva dalla morte e purifica da ogni peccato. Coloro che fanno l'elemosina
    godranno lunga vita. Coloro che commettono il peccato e l'ingiustizia sono
    nemici di se stessi.<br />
    Voglio dirvi tutta la verità, senza nulla nascondervi: vi ho già insegnato
    che è bene nascondere il segreto del re, mentre è motivo d'onore manifestare
    le opere di Dio. Ebbene, quando tu e Sara eravate in preghiera, io
    presentavo l'attestato della vostra preghiera davanti alla gloria del
    Signore. Così anche quando tu seppellivi i morti. Quando poi tu non hai
    esitato ad alzarti e ad abbandonare il tuo pranzo e sei andato a seppellire
    quel morto, allora io sono stato inviato per metterti alla prova. Ma, al
    tempo stesso, Dio mi ha inviato per guarire te e Sara, tua nuora.<br />
    Io sono Raffaele, uno dei sette angeli che sono sempre pronti a entrare alla
    presenza della gloria del Signore. Ora benedite il Signore sulla terra e
    rendete grazie a Dio. Ecco, io ritorno a colui che mi ha mandato. Scrivete
    tutte queste cose che vi sono accadute». E salì in alto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_209" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_210" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Da Tb 13</span>
  </p>
</div>
<div class="ital hijo hijo_211" ontouchend="cambialengua(this)">
  <span class="red">R/. </span>Benedetto Dio che vive in eterno.
</div>
<div class="ital hijo hijo_212" ontouchend="cambialengua(this)">
  Benedetto Dio che vive in eterno,<br />
  benedetto il suo regno;<br />
  egli castiga e ha compassione,<br />
  fa scendere agli inferi, nelle profondità della terra,<br />
  e fa risalire dalla grande perdizione:<br />
  nessuno sfugge alla sua mano.
</div>
<div class="ital hijo hijo_213" ontouchend="cambialengua(this)">
  <span class="red">R/. </span>Benedetto il Signore che vive nei secoli.
</div>
<div class="ital hijo hijo_214" ontouchend="cambialengua(this)">
  Quando vi sarete convertiti a lui<br />
  con tutto il cuore e con tutta l'anima<br />
  per fare ciò che è giusto davanti a lui,<br />
  allora egli ritornerà a voi<br />
  e non vi nasconderà più il suo volto.
</div>
<div class="ital hijo hijo_215" ontouchend="cambialengua(this)">
  <span class="red">R/. </span>Benedetto Dio che vive in eterno.
</div>
<div class="ital hijo hijo_216" ontouchend="cambialengua(this)">
  Ora guardate quello che ha fatto per voi<br />
  e ringraziatelo con tutta la voce;<br />
  benedite il Signore che è giusto<br />
  e date gloria al re dei secoli.
</div>
<div class="ital hijo hijo_217" ontouchend="cambialengua(this)">
  <span class="red">R/. </span>Benedetto Dio che vive in eterno.
</div>
<div class="ital hijo hijo_218" ontouchend="cambialengua(this)">
  Io gli do lode nel paese del mio esilio<br />
  e manifesto la sua forza e la sua grandezza<br />
  a un popolo di peccatori.<br />
  Convertitevi, o peccatori,<br />
  e fate ciò che è giusto davanti a lui;<br />
  chissà che non torni ad amarvi<br />
  e ad avere compassione di voi.
</div>
<div class="ital hijo hijo_219" ontouchend="cambialengua(this)">
  <span class="red">R/. </span>Benedetto Dio che vive in eterno.
</div>
<div
  class="ital red hijo hijo_220"
  style="text-align: center; font-size: 110%"
  ontouchend="cambialengua(this)"
>
  Anno pari
</div>
<div class="ital hijo hijo_221" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Compi la tua opera di annunciatore del Vangelo. Io sto già per essere
    versato in offerta e il Signore mi consegnerà la corona di giustizia.
  </p>
  <p class="Areadingfrom">
    Dalla seconda lettera di san Paolo apostolo a Timoteo<span class="alindcha">4,1-8</span>
  </p>
  <p>
    Figlio mio, ti scongiuro davanti a Dio e a Cristo Gesù, che verrà a
    giudicare i vivi e i morti, per la sua manifestazione e il suo regno:
    annuncia la Parola, insisti al momento opportuno e non opportuno, ammonisci,
    rimprovera, esorta con ogni magnanimità e insegnamento.<br />
    Verrà giorno, infatti, in cui non si sopporterà più la sana dottrina, ma,
    pur di udire qualcosa, gli uomini si circonderanno di maestri secondo i
    propri capricci, rifiutando di dare ascolto alla verità per perdersi dietro
    alle favole. Tu però vigila attentamente, sopporta le sofferenze, compi la
    tua opera di annunciatore del Vangelo, adempi il tuo ministero.<br />
    Io infatti sto già per essere versato in offerta ed è giunto il momento che
    io lasci questa vita. Ho combattuto la buona battaglia, ho terminato la
    corsa, ho conservato la fede. Ora mi resta soltanto la corona di giustizia
    che il Signore, il giudice giusto, mi consegnerà in quel giorno; non solo a
    me, ma anche a tutti coloro che hanno atteso con amore la sua
    manifestazione.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_222" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_223" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 70 (71)</span>
  </p>
</div>
<div class="ital hijo hijo_224" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  giustizia.
</div>
<div class="ital hijo hijo_225" ontouchend="cambialengua(this)">
  Della tua lode è piena la mia bocca:<br />
  tutto il giorno canto il tuo splendore.<br />
  Non gettarmi via nel tempo della vecchiaia,<br />
  non abbandonarmi quando declinano le mie forze.
</div>
<div class="ital hijo hijo_226" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  giustizia.
</div>
<div class="ital hijo hijo_227" ontouchend="cambialengua(this)">
  Io, invece, continuo a sperare;<br />
  moltiplicherò le tue lodi.<br />
  La mia bocca racconterà la tua giustizia,<br />
  ogni giorno la tua salvezza.
</div>
<div class="ital hijo hijo_228" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  giustizia.
</div>
<div class="ital hijo hijo_229" ontouchend="cambialengua(this)">
  Verrò a cantare le imprese del Signore Dio:<br />
  farò memoria della tua giustizia, di te solo.<br />
  Fin dalla giovinezza, o Dio, mi hai istruito<br />
  e oggi ancora proclamo le tue meraviglie.
</div>
<div class="ital hijo hijo_230" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  giustizia.
</div>
<div class="ital hijo hijo_231" ontouchend="cambialengua(this)">
  Allora io ti renderò grazie al suono dell'arpa,<br />
  per la tua fedeltà, o mio Dio,<br />
  a te canterò sulla cetra, o Santo d'Israele.
</div>
<div class="ital hijo hijo_232" ontouchend="cambialengua(this)">
  <span class="red">R/. </span>La mia bocca, Signore, racconterà la tua
  giustizia.
</div>
<div class="ital hijo hijo_233" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Mt 5,3)</span>
  </p>
  <p class="PsalmAlleluiaVerse">
    Alleluia, alleluia.<br />Beati i poveri in spirito,<br />
    perché di essi è il regno dei cieli.<br />Alleluia.
  </p>
</div>
<div class="ital hijo hijo_234" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Questa vedova, così povera, ha gettato nel tesoro più di tutti gli altri.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">12, 38-44</span>
  </p>
</div>
<div class="ital hijo hijo_235" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_236" ontouchend="cambialengua(this)">
  <p class="TheWordoftheLord4">
    In quel tempo, Gesù [nel tempio] diceva alla folla nel suo insegnamento:
    «Guardatevi dagli scribi, che amano passeggiare in lunghe vesti, ricevere
    saluti nelle piazze, avere i primi seggi nelle sinagoghe e i primi posti nei
    banchetti. Divorano le case delle vedove e pregano a lungo per farsi vedere.
    Essi riceveranno una condanna più severa».<br />
    Seduto di fronte al tesoro, osservava come la folla vi gettava monete. Tanti
    ricchi ne gettavano molte. Ma, venuta una vedova povera, vi gettò due
    monetine, che fanno un soldo.<br />
    Allora, chiamati a sé i suoi discepoli, disse loro: «In verità io vi dico:
    questa vedova, così povera, ha gettato nel tesoro più di tutti gli altri.
    Tutti infatti hanno gettato parte del loro superfluo. Lei invece, nella sua
    miseria, vi ha gettato tutto quello che aveva, tutto quanto aveva per
    vivere».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_237" ontouchend="cambialengua(this)">
  <span class="red">R/. </span>Lode a te, o Cristo.
</div>
