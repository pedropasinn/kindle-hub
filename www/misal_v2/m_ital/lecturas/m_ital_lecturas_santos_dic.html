<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <h2>3 dicembre<br />San Francesco Saverio, sacerdote</h2>
  <h3>Memoria</h3>
</div>
<div class="ital hijo hijo_5" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Guai a me se non annuncio il Vangelo.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">9,16-19.22-23</span>
  </p>
  <p>
    Fratelli, non è per me un vanto predicare il vangelo; è un dovere per me:
    guai a me se non predicassi il vangelo!
  </p>
  <p>
    Se lo faccio di mia iniziativa, ho diritto alla ricompensa; ma se non lo
    faccio di mia iniziativa, è un incarico che mi è stato affidato. Quale è
    dunque la mia ricompensa? Quella di predicare gratuitamente il vangelo senza
    usare del diritto conferitomi dal vangelo.
  </p>
  <p>
    Infatti, pur essendo libero da tutti, mi sono fatto servo di tutti per
    guadagnarne il maggior numero: mi sono fatto Giudeo con i Giudei, per
    guadagnare i Giudei; con coloro che sono sotto la legge sono diventato come
    uno che è sotto la legge, pur non essendo sotto la legge, allo scopo di
    guadagnare coloro che sono sotto la legge.
  </p>
  <p>
    Con coloro che non hanno legge sono diventato come uno che è senza legge,
    pur non essendo senza la legge di Dio, anzi essendo nella legge di Cristo,
    per guadagnare coloro che sono senza legge. Mi sono fatto debole con i
    deboli, per guadagnare i deboli; mi sono fatto tutto a tutti, per salvare ad
    ogni costo qualcuno. Tutto io faccio per il vangelo, per diventarne
    partecipe con loro.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_7" ontouchend="cambialengua(this)">
  <h2>
    4 dicembre<br />San Giovanni Damasceno, sacerdote e dottore della Chiesa
  </h2>
</div>
<div class="ital hijo hijo_13" ontouchend="cambialengua(this)">
  <h2>6 dicembre<br />San Nicola, vescovo.</h2>
</div>
<div class="ital hijo hijo_14" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Chi manderò e chi andrà per noi?</p>
  <p class="Areadingfrom">
    Dal libro del profeta Isaia<span class="alindcha">6, 1-8</span>
  </p>
  <p>
    Nell'anno in cui morì il re Ozia, io vidi il Signore seduto su un trono alto
    ed elevato; i lembi del suo manto riempivano il tempio. Sopra di lui stavano
    dei serafini; ognuno aveva sei ali: con due si copriva la faccia, con due si
    copriva i piedi e con due volava. Proclamavano l'uno all'altro, dicendo:
    «Santo, santo, santo il Signore degli eserciti!<br />Tutta la terra è piena
    della sua gloria».<br />Vibravano gli stipiti delle porte al risuonare di
    quella voce, mentre il tempio si riempiva di fumo. E dissi:<br />«Ohimè! Io
    sono perduto,<br />perché un uomo dalle labbra impure io sono<br />e in
    mezzo a un popolo<br />dalle labbra impure io abito;<br />eppure i miei
    occhi hanno visto<br />il re, il Signore degli eserciti».<br />Allora uno
    dei serafini volò verso di me; teneva in mano un carbone ardente che aveva
    preso con le molle dall'altare. Egli mi toccò la bocca e disse:<br />«Ecco,
    questo ha toccato le tue labbra, perciò è scomparsa la tua colpa e il tuo
    peccato è espiato».<br />Poi io udii la voce del Signore che diceva: «Chi
    manderò e chi andrà per noi?». E io risposi: «Eccomi, manda me!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_15" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_16" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">La messe è abbondante, ma sono pochi gli operai.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">10, 1-9</span>
  </p>
</div>
<div class="ital hijo hijo_17" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_18" ontouchend="cambialengua(this)">
  <p class="TheWordoftheLord4">
    In quel tempo, il Signore designò altri settantadue e li inviò a due a due
    davanti a sé in ogni città e luogo dove stava per recarsi.<br />Diceva loro:
    «La messe è abbondante, ma sono pochi gli operai! Pregate dunque il signore
    della messe, perché mandi operai nella sua messe! Andate: ecco, vi mando
    come agnelli in mezzo a lupi; non portate borsa, né sacca, né sandali e non
    fermatevi a salutare nessuno lungo la strada.<br />In qualunque casa
    entriate, prima dite: "Pace a questa casa!" Se vi sarà un figlio della pace,
    la vostra pace scenderà su di lui, altrimenti ritornerà su di voi. Restate
    in quella casa, mangiando e bevendo di quello che hanno, perché chi lavora
    ha diritto alla sua ricompensa. Non passate da una casa all'altra.<br />Quando
    entrerete in una città e vi accoglieranno, mangiate quello che vi sarà
    offerto, guarite i malati che vi si trovano, e dite loro: "È vicino a voi il
    regno di Dio"».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_19" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_20" ontouchend="cambialengua(this)">
  <h2>7 dicembre<br />Sant'Ambrogio, vescovo e dottore della Chiesa</h2>
  <h3>Memoria</h3>
</div>
<div class="ital hijo hijo_22" ontouchend="cambialengua(this)">
  <h2>8 dicembre<br />IMMACOLATA CONCEZIONE DELLA B.V. MARIA</h2>
</div>
<div class="ital hijo hijo_23" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Porrò inimicizia tra la tua stirpe e la stirpe della donna.
  </p>
  <p class="Areadingfrom">
    Dal libro della Genesi<span class="alindcha">3,9-15.20</span>
  </p>
  <p>
    Dopo che Adamo ebbe mangiato dell'albero, il Signore Dio chiamò l'uomo e gli
    disse: “Dove sei?”. Rispose: “Ho udito il tuo passo nel giardino: ho avuto
    paura, perché sono nudo, e mi sono nascosto”. Riprese: “Chi ti ha fatto
    sapere che eri nudo? Hai forse mangiato dell'albero di cui ti avevo
    comandato di non mangiare?”. Rispose l'uomo: “La donna che tu mi hai posta
    accanto mi ha dato dell'albero e io ne ho mangiato”. Il Signore Dio disse
    alla donna: “Che hai fatto?”. Rispose la donna: “Il serpente mi ha ingannata
    e io ho mangiato”.
  </p>
  <p>
    Allora il Signore Dio disse al serpente: “Poiché tu hai fatto questo, sii tu
    maledetto più di tutto il bestiame e più di tutte le bestie selvatiche; sul
    tuo ventre camminerai e polvere mangerai per tutti i giorni della tua vita.
  </p>
  <p>
    Io porrò inimicizia tra te e la donna, tra la tua stirpe e la sua stirpe:
    questa ti schiaccerà la testa e tu le insidierai il calcagno”.
  </p>
  <p>
    Alla donna disse: “Moltiplicherò i tuoi dolori e le tue gravidanze, con
    dolore partorirai figli. Verso tuo marito sarà il tuo istinto, ma egli ti
    dominerà”.
  </p>
  <p>
    All'uomo disse: “Poiché hai ascoltato la voce di tua moglie e hai mangiato
    dell'albero, di cui ti avevo comandato: Non ne devi mangiare, maledetto sia
    il suolo per causa tua! Con dolore ne trarrai il cibo per tutti i giorni
    della tua vita.
  </p>
  <p>Spine e cardi produrrà per te e mangerai l'erba campestre.</p>
  <p>
    Con il sudore del tuo volto mangerai il pane; finché tornerai alla terra,
    perché da essa sei stato tratto: polvere tu sei e in polvere tornerai!”.
  </p>
  <p>
    L'uomo chiamò la moglie Eva, perché essa fu la madre di tutti i viventi.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_25" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 97</span>
  </p>
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Abbiamo contemplato, o Dio, le meraviglie del tuo
  amore.
</div>
<div class="ital hijo hijo_27" ontouchend="cambialengua(this)">
  Cantate al Signore un canto nuovo,<br />perché ha compiuto prodigi.<br />Gli
  ha dato vittoria la sua destra<br />e il suo braccio santo.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Abbiamo contemplato, o Dio, le meraviglie del tuo
  amore.
</div>
<div class="ital hijo hijo_29" ontouchend="cambialengua(this)">
  Il Signore ha manifestato la sua salvezza,<br />agli occhi dei popoli ha
  rivelato la sua giustizia.<br />Egli si è ricordato del suo amore,<br />della
  sua fedeltà alla casa di Israele.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Abbiamo contemplato, o Dio, le meraviglie del tuo
  amore.
</div>
<div class="ital hijo hijo_31" ontouchend="cambialengua(this)">
  Tutti i confini della terra hanno veduto<br />la salvezza del nostro Dio.<br />Acclami
  al Signore tutta la terra,<br />gridate, esultate con canti di gioia.
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Abbiamo contemplato, o Dio, le meraviglie del tuo
  amore.
</div>
<div class="ital hijo hijo_33" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    In Cristo Dio ci ha scelti prima della creazione del mondo.
  </p>
  <p class="Areadingfrom">
    Dalla lettera di san Paolo apostoli agli Efesini<span class="alindcha">1,3-6.11-12</span>
  </p>
  <p>
    Fratelli, benedetto sia Dio, Padre del Signore nostro Gesù Cristo, che ci ha
    benedetti con ogni benedizione spirituale nei cieli, in Cristo. In lui ci ha
    scelti prima della creazione del mondo, per essere santi e immacolati al suo
    cospetto nella carità, predestinandoci a essere suoi figli adottivi per
    opera di Gesù Cristo, secondo il beneplacito della sua volontà. E questo a
    lode e gloria della sua grazia, che ci ha dato nel suo Figlio diletto; nel
    quale abbiamo la redenzione mediante il suo sangue, la remissione dei
    peccati secondo la ricchezza della sua grazia.
  </p>
  <p>
    Egli l'ha abbondantemente riversata su di noi con ogni sapienza e
    intelligenza, poiché egli ci ha fatto conoscere il mistero della sua
    volontà, secondo quanto nella sua benevolenza aveva in lui prestabilito per
    realizzarlo nella pienezza dei tempi: il disegno cioè di ricapitolare in
    Cristo tutte le cose, quelle del cielo come quelle della terra. In lui siamo
    stati fatti anche eredi, essendo stati predestinati secondo il piano di
    colui che tutto opera efficacemente conforme alla sua volontà, perché noi
    fossimo a lode della sua gloria, noi, che per primi abbiamo sperato in
    Cristo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_35" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Ave, o Maria,<br />piena di grazia,<br />il Signore
    è con te:<br />tu sei benedetta tra tutte le donne.<br />Alleluia.
  </p>
</div>
<div class="ital hijo hijo_36" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">«Rallegrati, piena di grazia: il Signore è con te»</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">1, 26-38</span>
  </p>
</div>
<div class="ital hijo hijo_37" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_38" ontouchend="cambialengua(this)">
  <p class="TheWordoftheLord4">
    In quel tempo, l'angelo Gabriele fu mandato da Dio in una città della
    Galilea, chiamata Nazaret, a una vergine, promessa sposa di un uomo della
    casa di Davide, chiamato Giuseppe. La vergine si chiamava Maria. Entrando da
    lei, disse: “Ti saluto, o piena di grazia, il Signore è con te”.
  </p>
  <p>
    A queste parole ella rimase turbata e si domandava che senso avesse un tale
    saluto. L'angelo le disse: “Non temere, Maria, perché hai trovato grazia
    presso Dio. Ecco concepirai un figlio, lo darai alla luce e lo chiamerai
    Gesù. Sarà grande e chiamato Figlio dell'Altissimo; il Signore Dio gli darà
    il trono di Davide suo padre e regnerà per sempre sulla casa di Giacobbe e
    il suo regno non avrà fine”.
  </p>
  <p>
    Allora Maria disse all'angelo: “Come è possibile? Non conosco uomo”. Le
    rispose l'angelo: “Lo Spirito Santo scenderà su di te, su te stenderà la sua
    ombra la potenza dell'Altissimo. Colui che nascerà sarà dunque santo e
    chiamato Figlio di Dio. Vedi: anche Elisabetta, tua parente, nella sua
    vecchiaia, ha concepito un figlio e questo è il sesto mese per lei, che
    tutti dicevano sterile: nulla è impossibile a Dio”. Allora Maria disse:
    “Eccomi, sono la serva del Signore, avvenga di me quello che hai detto”. E
    l'angelo partì da lei.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_40" ontouchend="cambialengua(this)">
  <h2>9 dicembre<br />San Giovanni Diego Cuauhtlatoatzin</h2>
</div>
<div class="ital hijo hijo_44" ontouchend="cambialengua(this)">
  <h2>11 dicembre<br />San Damaso I, papa</h2>
</div>
<div class="ital hijo hijo_46" ontouchend="cambialengua(this)">
  <h2>12 dicembre<br />Beata Vergine Maria di Guadalupe</h2>
</div>
<div class="ital hijo hijo_47" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Rallegrati, figlia di Sion, perché, ecco, io vengo.</p>
  <p class="Areadingfrom">
    Dal libro del profeta Zaccaria<span class="alindcha">2, 14-17</span>
  </p>
  <p>
    Rallegrati, esulta, figlia di Sion,<br />perché, ecco, io vengo ad abitare
    in mezzo a te.<br />Oracolo del Signore.<br />Nazioni numerose aderiranno in
    quel giorno al Signore<br />e diverranno suo popolo,<br />ed egli dimorerà
    in mezzo a te<br />e tu saprai che il Signore degli eserciti<br />mi ha
    inviato a te.<br />Il Signore si terrà Giuda come eredità nella terra santa
    ed eleggerà di nuovo Gerusalemme.<br />Taccia ogni mortale davanti al
    Signore, poiché egli si è destato dalla sua santa dimora.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_48" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Un segno grandioso apparve nel cielo.</p>
  <p class="Areadingfrom">
    Dal libro dell'Apocalisse di san Giovanni apostolo<span class="alindcha">11, 19a; 12, 1-6a.l0ab</span>
  </p>
  <p>
    Si aprì il tempio di Dio che è nel cielo e apparve nel tempio l'arca della
    sua alleanza.<br />Un segno grandioso apparve nel cielo: una donna vestita
    di sole, con la luna sotto i suoi piedi e sul capo una corona di dodici
    stelle. Era incinta, e gridava per le doglie e il travaglio del parto.<br />Allora
    apparve un altro segno nel cielo: un enorme drago rosso, con sette teste e
    dieci corna e sulle teste sette diademi; la sua coda trascinava un terzo
    delle stelle del cielo e le precipitava sulla terra.<br />Il drago si pose
    davanti alla donna, che stava per partorire, in modo da divorare il bambino
    appena lo avesse partorito. Essa partorì un figlio maschio, destinato a
    governare tutte le nazioni con scettro di ferro, e suo figlio fu rapito
    verso Dio e verso il suo trono. La donna invece fuggi nel deserto, dove Dio
    le aveva preparato un rifugio.<br />Allora udii una voce potente nel cielo
    che diceva:<br />«Ora si è compiuta la salvezza, la forza e il regno del
    nostro Dio e la potenza del suo Cristo».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_49" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_50" ontouchend="cambialengua(this)">
  <p class="ReadingGospelTitle">
    Salmo responsoriale<span class="alindcha">Gdt 13, 18-19</span>
  </p>
</div>
<div class="ital hijo hijo_51" ontouchend="cambialengua(this)">
  <span class="red">R/. </span>Tu sei splendido onore della nostra gente.
</div>
<div class="ital hijo hijo_52" ontouchend="cambialengua(this)">
  Benedetta sei tu, figlia, davanti al Dio altissimo<br />più di tutte le donne
  che vivono sulla terra,<br />e benedetto il Signore Dio che ha creato il cielo
  e la terra.
</div>
<div class="ital hijo hijo_53" ontouchend="cambialengua(this)">
  <span class="red">R/. </span>Tu sei splendido onore della nostra gente.
</div>
<div class="ital hijo hijo_54" ontouchend="cambialengua(this)">
  Davvero il coraggio che ti ha sostenuto<br />non sarà dimenticato dagli
  uomini,<br />che ricorderanno per sempre la potenza di Dio.
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Tu sei splendido onore della nostra gente.
</div>
<div class="ital hijo hijo_56" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    <span class="red">(</span>Alleluia, alleluia.<span class="red">)</span><br />Beata sei tu, o Vergine Maria, e degna di ogni lode: da te è nato il
    sole di giustizia, Cristo nostro Dio.<br /><span class="red">(</span>Alleluia.<span class="red">)</span>
  </p>
</div>
<div class="ital hijo hijo_57" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Beata colei che ha creduto</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">1, 39-47</span>
  </p>
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_59" ontouchend="cambialengua(this)">
  <p class="TheWordoftheLord4">
    In quei giorni Maria si alzò e andò in fretta verso la regione montuosa, in
    una città di Giuda. Entrata nella casa di Zaccaria, salutò Elisabetta.
    Appena Elisabetta ebbe udito il saluto di Maria, il bambino sussultò nel suo
    grembo.<br />Elisabetta fu colmata di Spirito Santo ed esclamò a gran voce:
    «Benedetta tu fra le donne e benedetto il frutto del tuo grembo! A che cosa
    devo che la madre del mio Signore venga da me? Ecco, appena il tuo saluto è
    giunto ai miei orecchi, il bambino ha sussultato di gioia nel mio grembo. E
    beata colei che ha creduto nell'adempimento di ciò che il Signore le ha
    detto».<br />Allora Maria disse:<br />«L'anima mia magnifica il Signore e il
    mio spirito esulta in Dio, mio salvatore».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_60" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_61" ontouchend="cambialengua(this)">
  <h2>13 dicembre<br />Santa Lucia, vergine e martire</h2>
  <h3>Memoria</h3>
</div>
<div class="ital hijo hijo_63" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Questa è la vergine saggia che il Signore ha
    trovato vigilante; all'arrivo dello Sposo è entrata con lui alle nozze.<br />Alleluia.
  </p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_69" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_71" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_72" ontouchend="cambialengua(this)">
  <h2>
    14 dicembre<br />San Giovanni della Croce, sacerdote e dottore della Chiesa
  </h2>
  <h3>Memoria</h3>
</div>
<div class="ital hijo hijo_74" ontouchend="cambialengua(this)">
  <h2>21 dicembre<br />San Pietro Canisio, sacerdote e dottore della Chiesa</h2>
</div>
<div class="ital hijo hijo_76" ontouchend="cambialengua(this)">
  <h2>23 dicembre<br />San Giovanni da Keti, sacerdote</h2>
  <h3></h3>
</div>
<div class="ital hijo hijo_77" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    La fede, se non è seguita dalle opere, in se stessa è morta.
  </p>
  <p class="Areadingfrom">
    Dalla lettera di san Giacomo apostolo<span class="alindcha">2, 14-17</span>
  </p>
  <p>
    A che serve, fratelli miei, se uno dice di avere fede, ma non ha le opere?
    Quella fede può forse salvarlo?<br />Se un fratello o una sorella sono senza
    vestiti e sprovvisti del cibo quotidiano e uno di voi dice loro: «Andatevene
    in pace, riscaldatevi e saziatevi», ma non date loro il necessario per il
    corpo, a che cosa serve?<br />Così anche la fede: se non è seguita dalle
    opere, in se stessa è morta.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_78" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_79" ontouchend="cambialengua(this)">
  <h2>26 dicembre<br />SANTO STEFANO, PRIMO MARTIRE</h2>
</div>
<div class="ital hijo hijo_80" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Ecco, contemplo i cieli aperti.</p>
  <p class="Areadingfrom">
    Dagli Atti degli Apostoli<span class="alindcha">6,8-10;7,54-59</span>
  </p>
  <p>
    In quei giorni, Stefano, pieno di grazia e di fortezza, faceva grandi
    prodigi e miracoli tra il popolo. Sorsero allora alcuni della sinagoga detta
    dei “liberti” comprendente anche i Cirenei, gli Alessandrini e altri della
    Cilicia e dell'Asia, a disputare con Stefano, ma non riuscivano a resistere
    alla sapienza ispirata con cui egli parlava.
  </p>
  <p>
    All'udirlo, fremevano in cuor loro e digrignavano i denti contro di lui. Ma
    Stefano, pieno di Spirito Santo, fissando gli occhi al cielo, vide la gloria
    di Dio e Gesù che stava alla sua destra e disse: “Ecco, io contemplo i cieli
    aperti e il Figlio dell'uomo che sta alla destra di Dio”.
  </p>
  <p>
    Proruppero allora in grida altissime turandosi gli orecchi; poi si
    scagliarono tutti insieme contro di lui, lo trascinarono fuori della città e
    si misero a lapidarlo. E i testimoni deposero il loro mantello ai piedi di
    un giovane, chiamato Saulo.
  </p>
  <p>
    E così lapidavano Stefano mentre pregava e diceva: “Signore Gesù, accogli il
    mio spirito”. Poi piegò le ginocchia e gridò forte: “Signore, non imputar
    loro questo peccato”. Detto questo, morì.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_82" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 30</span>
  </p>
</div>
<div class="ital hijo hijo_83" ontouchend="cambialengua(this)">
  <span class="red">R/. </span>Signore Gesù, accogli il mio spirito.
</div>
<div class="ital hijo hijo_84" ontouchend="cambialengua(this)">
  Porgi a me l'orecchio, vieni presto a liberarmi.<br />Sii per me la rupe che
  mi accoglie,<br />la cinta di riparo che mi salva.
</div>
<div class="ital hijo hijo_85" ontouchend="cambialengua(this)">
  <span class="red">R/. </span>Signore Gesù, accogli il mio spirito.
</div>
<div class="ital hijo hijo_86" ontouchend="cambialengua(this)">
  Mi affido alle tue mani; tu mi riscatti, Signore, Dio fedele.<br />Tu detesti
  chi serve idoli falsi, ma io ho fede nel Signore.<br />Esulterò di gioia per
  la tua grazia.
</div>
<div class="ital hijo hijo_87" ontouchend="cambialengua(this)">
  <span class="red">R/. </span>Signore Gesù, accogli il mio spirito.
</div>
<div class="ital hijo hijo_88" ontouchend="cambialengua(this)">
  Fa' splendere il tuo volto sul tuo servo,<br />salvami per la tua
  misericordia.<br />Tu mi nascondi al riparo del tuo volto,<br />lontano dagli
  intrighi degli uomini.
</div>
<div class="ital hijo hijo_89" ontouchend="cambialengua(this)">
  <span class="red">R/. </span>Signore Gesù, accogli il mio spirito.
</div>
<div class="ital hijo hijo_90" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Benedetto colui che viene nel nome del Signore;<br />risplende
    su di noi la luce del suo volto.<br />Alleluia.
  </p>
</div>
<div class="ital hijo hijo_91" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Non siete voi a parlare, ma è lo Spirito del Padre vostro.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">10, 17-22</span>
  </p>
</div>
<div class="ital hijo hijo_92" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_93" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: “Guardatevi dagli uomini,
    perché vi consegneranno ai loro tribunali e vi flagelleranno nelle loro
    sinagoghe; e sarete condotti davanti ai governatori e ai re per causa mia,
    per dare testimonianza a loro e ai pagani.
  </p>
  <p>
    E quando vi consegneranno nelle loro mani, non preoccupatevi di come o di
    che cosa dovrete dire, perché vi sarà suggerito in quel momento ciò che
    dovrete dire: non siete infatti voi a parlare, ma è lo Spirito del Padre
    vostro che parla in voi.
  </p>
  <p>
    Il fratello darà a morte il fratello e il padre il figlio, e i figli
    insorgeranno contro i genitori e li faranno morire. E sarete odiati da tutti
    a causa del mio nome; ma chi persevererà sino alla fine sarà salvato”.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_94" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_95" ontouchend="cambialengua(this)">
  <h2>27 dicembre<br />SAN GIOVANNI, APOSTOLO ED EVANGELISTA</h2>
</div>
<div class="ital hijo hijo_96" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Quello che abbiamo veduto e udito, noi lo annunciamo anche a voi.
  </p>
  <p class="Areadingfrom">
    Dalla prima lettera di san Giovanni apostolo<span class="alindcha">1,1-4</span>
  </p>
  <p>
    Carissimi, ciò che era fin da principio, ciò che noi abbiamo udito, ciò che
    noi abbiamo veduto con i nostri occhi, ciò che noi abbiamo contemplato e ciò
    che le nostre mani hanno toccato, ossia il Verbo della vita – poiché la vita
    si è fatta visibile, noi l'abbiamo veduta e di ciò rendiamo testimonianza e
    vi annunziamo la vita eterna, che era presso il Padre e si è resa visibile a
    noi –, quello che abbiamo veduto e udito, noi lo annunziamo anche a voi,
    perché anche voi siate in comunione con noi. La nostra comunione è col Padre
    e col Figlio suo Gesù Cristo.
  </p>
  <p>Queste cose vi scriviamo, perché la nostra gioia sia perfetta.</p>
  <p class="TheWordoftheLord">Parola di Dio.</p>
</div>
<div class="ital hijo hijo_97" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_98" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 96</span>
  </p>
</div>
<div class="ital hijo hijo_99" ontouchend="cambialengua(this)">
  <span class="red">R/. </span>I tuoi amici, Signore, contempleranno il tuo
  volto.
</div>
<div class="ital hijo hijo_100" ontouchend="cambialengua(this)">
  Il Signore regna, esulti la terra,<br />gioiscano le isole tutte.<br />Nubi e
  tenebre lo avvolgono,<br />giustizia e diritto sono la base del suo trono.
</div>
<div class="ital hijo hijo_101" ontouchend="cambialengua(this)">
  <span class="red">R/. </span>I tuoi amici, Signore, contempleranno il tuo
  volto.
</div>
<div class="ital hijo hijo_102" ontouchend="cambialengua(this)">
  I monti fondono come cera davanti al Signore,<br />davanti al Signore di tutta
  la terra.<br />I cieli annunziano la sua giustizia<br />e tutti i popoli
  contemplano la sua gloria.
</div>
<div class="ital hijo hijo_103" ontouchend="cambialengua(this)">
  <span class="red">R/. </span>I tuoi amici, Signore, contempleranno il tuo
  volto.
</div>
<div class="ital hijo hijo_104" ontouchend="cambialengua(this)">
  Una luce si è levata per il giusto,<br />gioia per i retti di cuore.<br />Rallegratevi,
  giusti, nel Signore,<br />rendete grazie al suo santo nome.
</div>
<div class="ital hijo hijo_105" ontouchend="cambialengua(this)">
  <span class="red">R/. </span>I tuoi amici, Signore, contempleranno il tuo
  volto.
</div>
<div class="ital hijo hijo_106" ontouchend="cambialengua(this)">
  <p class="PsalmAlleluiaTitle">Alleluia<span class="alindcha"></span></p>
  <p class="PsalmAlleluiaVerse">
    Alleluia.<br />Noi ti lodiamo, Dio, ti proclamiamo Signore;<br />ti acclama
    il coro degli apostoli.<br />Alleluia.
  </p>
</div>
<div class="ital hijo hijo_107" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    L'altro discepolo corse più veloce di Pietro e giunse per primo al sepolcro.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">20, 2-8</span>
  </p>
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_109" ontouchend="cambialengua(this)">
  <p class="TheWordoftheLord4">
    Nel giorno dopo il sabato, Maria di Magdala corse allora e andò da Simon
    Pietro e dall'altro discepolo, quello che Gesù amava, e disse loro: “Hanno
    portato via il Signore dal sepolcro e non sappiamo dove l'hanno posto!”.
  </p>
  <p>
    Uscì allora Simon Pietro insieme all'altro discepolo, e si recarono al
    sepolcro.
  </p>
  <p>
    Correvano insieme tutti e due, ma l'altro discepolo corse più veloce di
    Pietro e giunse per primo al sepolcro.
  </p>
  <p>Chinatosi, vide le bende per terra, ma non entrò.</p>
  <p>
    Giunse intanto anche Simon Pietro che lo seguiva ed entrò nel sepolcro e
    vide le bende per terra, e il sudario, che gli era stato posto sul capo, non
    per terra con le bende, ma piegato in un luogo a parte.
  </p>
  <p>
    Allora entrò anche l'altro discepolo, che era giunto per primo al sepolcro,
    e vide e credette.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_110" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_111" ontouchend="cambialengua(this)">
  <h2>28 DICEMBRE<br />SANTI INNOCENTI, Martiri</h2>
</div>
<div class="ital hijo hijo_112" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Il sangue di Gesù ci purifica da ogni peccato.</p>
  <p class="Areadingfrom">
    Dalla prima lettera di san Giovanni apostolo<span class="alindcha">1,5 -2,2</span>
  </p>
  <p>
    Carissimi, questo è il messaggio che abbiamo udito da lui e che ora vi
    annunziamo: Dio è luce e in lui non ci sono tenebre. Se diciamo che siamo in
    comunione con lui e camminiamo nelle tenebre, mentiamo e non mettiamo in
    pratica la verità.
  </p>
  <p>
    Ma se camminiamo nella luce, come egli è nella luce, siamo in comunione gli
    uni con gli altri, e il sangue di Gesù, suo Figlio, ci purifica da ogni
    peccato. Se diciamo che siamo senza peccato, inganniamo noi stessi e la
    verità non è in noi. Se riconosciamo i nostri peccati, egli che è fedele e
    giusto ci perdonerà i peccati e ci purificherà da ogni colpa. Se diciamo che
    non abbiamo peccato, facciamo di lui un bugiardo e la sua parola non è in
    noi.
  </p>
  <p>
    Figlioli miei, vi scrivo queste cose perché non pecchiate; ma se qualcuno ha
    peccato, abbiamo un avvocato presso il Padre: Gesù Cristo giusto. Egli è
    vittima di espiazione per i nostri peccati; non soltanto per i nostri, ma
    anche per quelli di tutto il mondo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_113" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_114" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 123</span>
  </p>
</div>
<div class="ital hijo hijo_115" ontouchend="cambialengua(this)">
  <span class="red">R/. </span>A te grida, Signore, il dolore innocente.
</div>
<div class="ital hijo hijo_116" ontouchend="cambialengua(this)">
  Se il Signore non fosse stato con noi,<br />quando uomini ci assalirono,<br />ci
  avrebbero inghiottiti vivi,<br />nel furore della loro ira.
</div>
<div class="ital hijo hijo_117" ontouchend="cambialengua(this)">
  <span class="red">R/. </span>A te grida, Signore, il dolore innocente.
</div>
<div class="ital hijo hijo_118" ontouchend="cambialengua(this)">
  Le acque ci avrebbero travolti;<br />un torrente ci avrebbe sommersi,<br />ci
  avrebbero travolti acque impetuose.
</div>
<div class="ital hijo hijo_119" ontouchend="cambialengua(this)">
  <span class="red">R/. </span>A te grida, Signore, il dolore innocente.
</div>
<div class="ital hijo hijo_120" ontouchend="cambialengua(this)">
  Noi siamo stati liberati come un uccello<br />dal laccio dei cacciatori:<br />il
  laccio si è spezzato e noi siamo scampati.<br />Il nostro aiuto è nel nome del
  Signore<br />che ha fatto cielo e terra.
</div>
<div class="ital hijo hijo_121" ontouchend="cambialengua(this)">
  <span class="red">R/. </span>A te grida, Signore, il dolore innocente.
</div>
<div class="ital hijo hijo_122" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Noi ti lodiamo, o Dio, e ti benediciamo;<br />a te
    dà gloria la candida schiera dei martiri.<br />Alleluia.
  </p>
</div>
<div class="ital hijo hijo_123" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">
    Erode mandò a uccidere tutti i bambini che stavano a Betlemme.
  </p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">2, 13-18</span>
  </p>
</div>
<div class="ital hijo hijo_124" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_125" ontouchend="cambialengua(this)">
  <p class="TheWordoftheLord4">
    I Magi erano appena partiti, quando un angelo del Signore apparve in sogno a
    Giuseppe e gli disse: “Àlzati, prendi con te il bambino e sua madre e fuggi
    in Egitto, e resta là finché non ti avvertirò, perché Erode sta cercando il
    bambino per ucciderlo”. Giuseppe, destatosi, prese con sé il bambino e sua
    madre nella notte e fuggì in Egitto, dove rimase fino alla morte di Erode,
    perché si adempisse ciò che era stato detto dal Signore per mezzo del
    profeta: Dall'Egitto ho chiamato il mio figlio.
  </p>
  <p>
    Erode, accortosi che i Magi si erano presi gioco di lui, s'infuriò e mandò
    ad uccidere tutti i bambini di Betlemme e del suo territorio dai due anni in
    giù, corrispondenti al tempo su cui era stato informato dai Magi.
  </p>
  <p>
    Allora si adempì quel che era stato detto per mezzo del profeta Geremia: Un
    grido è stato udito in Rama, un pianto e un lamento grande; Rachele piange i
    suoi figli e non vuole essere consolata, perché non sono più".
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_126" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_127" ontouchend="cambialengua(this)">
  <h2>29 dicembre<br />San Tommaso Becket, vescovo e martire</h2>
</div>
<div class="ital hijo hijo_129" ontouchend="cambialengua(this)">
  <h2>31 dicembre<br />San Silvestro I, papa</h2>
  <h3>Memoria</h3>
</div>
