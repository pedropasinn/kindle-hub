<div class="ital hijo hijo_1" ontouchend="cambialengua(this)">
  <h2>DOMENICA DI PENTECOSTE<br />MESSA DELLA VIGILIA</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    La si chiamò Babele, perché là il Signore confuse la lingua di tutta la
    terra.
  </p>
  <p class="Areadingfrom">
    Dal libro della Gènesi<span class="alindcha">11,1-9</span>
  </p>
  <p>
    Tutta la terra aveva un'unica lingua e uniche parole. Emigrando
    dall'oriente, gli uomini capitarono in una pianura nella regione di Sinar e
    vi si stabilirono.
  </p>
  <p>
    Si dissero l'un l'altro: «Venite, facciamoci mattoni e cuociamoli al fuoco».
    Il mattone servì loro da pietra e il bitume da malta. Poi dissero: «Venite,
    costruiamoci una città e una torre, la cui cima tocchi il cielo, e
    facciamoci un nome, per non disperderci su tutta la terra».
  </p>
  <p>
    Ma il Signore scese a vedere la città e la torre che i figli degli uomini
    stavano costruendo. Il Signore disse: «Ecco, essi sono un unico popolo e
    hanno tutti un'unica lingua; questo è l'inizio della loro opera, e ora
    quanto avranno in progetto di fare non sarà loro impossibile. Scendiamo
    dunque e confondiamo la loro lingua, perché non comprendano più l'uno la
    lingua dell'altro».
  </p>
  <p>
    Il Signore li disperse di là su tutta la terra ed essi cessarono di
    costruire la città. Per questo la si chiamò Babele, perché là il Signore
    confuse la lingua di tutta la terra e di là il Signore li disperse su tutta
    la terra.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Il Signore scese sul monte monte Sinai davanti a tutto il popolo.
  </p>
  <p class="Areadingfrom">
    Dal libro dell'Esodo<span class="alindcha">19,3-8a,16-20b</span>
  </p>
  <p>
    In quei giorni, Mosè salì verso Dio, e il Signore lo chiamò dal monte,
    dicendo: «Questo dirai alla casa di Giacobbe e annuncerai agli Israeliti:
    "Voi stessi avete visto ciò che io ho fatto all'Egitto e come ho sollevato
    voi su ali di aquile e vi ho fatto venire fino a me. Ora, se darete ascolto
    alla mia voce e custodirete la mia alleanza, voi sarete per me una proprietà
    particolare tra tutti i popoli; mia infatti è tutta la terra! Voi sarete per
    me un regno di sacerdoti e una nazione santa". Queste parole dirai agli
    Israeliti».
  </p>
  <p>
    Mosè andò, convocò gli anziani del popolo e riferì loro tutte queste parole,
    come gli aveva ordinato il Signore. Tutto il popolo rispose insieme e disse:
    «Quanto il Signore ha detto, noi lo faremo!». Il terzo giorno, sul far del
    mattino, vi furono tuoni e lampi, una nube densa sul monte e un suono
    fortissimo di corno: tutto il popolo che era nell'accampamento fu scosso da
    tremore.
  </p>
  <p>
    Allora Mosè fece uscire il popolo dall'accampamento incontro a Dio. Essi
    stettero in piedi alle falde del monte.
  </p>
  <p>
    Il monte Sinai era tutto fumante, perché su di esso era sceso il Signore nel
    fuoco, e ne saliva il fumo come il fumo di una fornace: tutto il monte
    tremava molto. Il suono del corno diventava sempre più intenso: Mosè parlava
    e Dio gli rispondeva con una voce. Il Signore scese dunque sul monte Sinai,
    sulla vetta del monte, e il Signore chiamò Mosè sulla vetta del monte.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Ossa inaridite, infonderò in voi il mio spirito e rivìvrete.
  </p>
  <p class="Areadingfrom">
    Dal libro del profeta Ezechiele<span class="alindcha">37,1-14</span>
  </p>
  <p>
    In quei giorni, la mano del Signore fu sopra di me e il Signore mi portò
    fuori in spirito e mi depose nella pianura che era piena di ossa; mi fece
    passare accanto ad esse da ogni parte. Vidi che erano in grandissima
    quantità nella distesa della valle e tutte inaridite.
  </p>
  <p>
    Mi disse: «Figlio dell'uomo, potranno queste ossa rivi vere?». Io risposi:
    «Signore Dio, tu lo sai».
  </p>
  <p>
    Egli mi replicò: «Profetizza su queste ossa e annuncia loro: Ossa inaridite,
    udite la parola del Signore. Così dice il Signore Dio a queste ossa: Ecco,
    io faccio entrare in voi lo spirito e rivivrete. Metterò su di voi i nervi e
    farò crescere su di voi la carne, su di voi stenderò la pelle e infonderò in
    voi lo spirito e rivivrete. Saprete che io sono il Signore». Io profetizzai
    come mi era stato ordinato; mentre profetizzavo, sentii un rumore e vidi un
    movimento fra le ossa, che si accostavano l'uno all'altro, ciascuno al suo
    corrispondente. Guardai, ed ecco apparire sopra di esse i nervi; la carne
    cresceva e la pelle le ricopriva, ma non c'era spirito in loro.
  </p>
  <p>
    Egli aggiunse: «Profetizza allo spirito, profetizza, figlio dell'uomo, e
    annuncia allo spirito: Così dice il Signore Dio: Spirito, vieni dai quattro
    venti e soffia su questi morti, perché rivivano». Io profetizzai come mi
    aveva comandato e lo spirito entrò in essi e ritornarono in vita e si
    alzarono in piedi; erano un esercito grande, sterminato.
  </p>
  <p>
    Mi disse: «Figlio dell'uomo, queste ossa sono tutta la casa d'Israele. Ecco,
    essi vanno dicendo: Le nostre ossa sono inaridite, la nostra speranza è
    svanita, noi siamo perduti. Perciò profetizza e annuncia loro: Così dice il
    Signore Dio: Ecco, io apro i vostri sepolcri, vi faccio uscire dalle vostre
    tombe, o popolo mio, e vi riconduco nella terra d'Israele. Riconoscerete che
    io sono il Signore, quando aprirò le vostre tombe e vi farò uscire dai
    vostri sepolcri, o popolo mio. Farò entrare in voi il mio spirito e
    rivivrete; vi farò riposare nella vostra terra. Saprete che io sono il
    Signore. L'ho detto e lo farò». Oracolo del Signore Dio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_5" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary"></p>
  <p class="Areadingfrom">
    Dal libro del profeta Gioele<span class="alindcha">3,1-5</span>
  </p>
  <p>
    Io effonderò il mio spirito sopra ogni uomo.<br />Dal libro del profeta
    Gioèle<br />Così dice il Signore:<br />«Io effonderò il mio spirito sopra
    ogni uomo<br />e diverranno profeti i vostri figli e le vostre figlie;<br />i
    vostri anziani faranno sogni,<br />i vostri giovani avranno visioni.<br />Anche
    sopra gli schiavi e sulle schiave<br />in quei giorni effonderò il mio
    spirito.<br />Farò prodigi nel cielo e sulla terra,<br />sangue e fuoco e
    colonne di fumo.<br />Il sole si cambierà in tenebre e la luna in sangue,<br />prima
    che venga il giorno del Signore, grande e terribile.<br />Chiunque invocherà
    il nome del Signore, sarà salvato,<br />poiché sul monte Sion e in
    Gerusalemme<br />vi sarà la salvezza, come ha detto il Signore,<br />anche
    per i superstiti che il Signore avrà chiamato».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_7" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 103</span>
  </p>
</div>
<div class="ital hijo hijo_8" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_9" ontouchend="cambialengua(this)">
  Benedici il Signore, anima mia!<br />Sei tanto grande, Signore, mio Dio!<br />Sei
  rivestito di maestà e di splendore, avvolto di luce come di un manto.
</div>
<div class="ital hijo hijo_10" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_11" ontouchend="cambialengua(this)">
  Quante sono le tue opere, Signore!<br />Le hai fatte tutte con saggezza;<br />la
  terra è piena delle tue creature.<br />Benedici il Signore, anima mia.
</div>
<div class="ital hijo hijo_12" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_13" ontouchend="cambialengua(this)">
  Tutti da te aspettano<br />che tu dia loro cibo a tempo opportuno.<br />Tu lo
  provvedi, essi lo raccolgono;<br />apri la tua mano, si saziano di beni.
</div>
<div class="ital hijo hijo_14" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_15" ontouchend="cambialengua(this)">
  Togli loro il respiro: muoiono,<br />e ritornano nella loro polvere.<br />Mandi
  il tuo spirito, sono creati,<br />e rinnovi la faccia della terra.
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_17" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Lo Spirito intercede con gemiti inesprimibili.</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8,22-27</span>
  </p>
  <p>
    Fratelli, sappiamo che tutta insieme la creazione geme e soffre le doglie
    del parto fino ad oggi. Non solo, ma anche noi, che possediamo le primizie
    dello Spirito, gemiamo interiormente aspettando l'adozione a figli, la
    redenzione del nostro corpo. Nella speranza infatti siamo stati salvati.
  </p>
  <p>
    Ora, ciò che si spera, se è visto, non è più oggetto di speranza; infatti,
    ciò che uno già vede, come potrebbe sperarlo? Ma, se speriamo quello che non
    vediamo, lo attendiamo con perseveranza.
  </p>
  <p>
    Allo stesso modo anche lo Spirito viene in aiuto alla nostra debolezza; non
    sappiamo infatti come pregare in modo conveniente, ma lo Spirito stesso
    intercede con gemiti inesprimibili; e colui che scruta i cuori sa che cosa
    desidera lo Spirito, perché egli intercede per i santi secondo i disegni di
    Dio.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_19" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Vieni, Santo Spirito,<br />riempi i cuori dei tuoi
    fedeli,<br />e accendi in essi il fuoco del tuo amore.<br />Alleluia.
  </p>
</div>
<div class="ital hijo hijo_20" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Sgorgheranno fiumi di acqua viva.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">7,37-39</span>
  </p>
</div>
<div class="ital hijo hijo_21" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_22" ontouchend="cambialengua(this)">
  <p class="TheWordoftheLord4">
    Nell'ultimo giorno, il grande giorno della festa, Gesù, ritto in piedi,
    gridò: «Se qualcuno ha sete, venga a me, e beva chi crede in me. Come dice
    la Scrittura: dal suo grembo sgorgheranno fiumi di acqua viva».
  </p>
  <p>
    Questo egli disse dello Spirito che avrebbero ricevuto i credenti in lui:
    infatti non vi era ancora lo Spirito, perché Gesù non era ancora stato
    glorificato.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_23" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_24" ontouchend="cambialengua(this)">
  <h2>DOMENICA DI PENTECOSTE<br />MESSA DEL GIORNO</h2>
</div>
<div class="ital hijo hijo_25" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Tutti furono colmati di Spirito Santo e cominciarono a parlare.
  </p>
  <p class="Areadingfrom">
    Dagli atti degli apostoli<span class="alindcha">2, 1-11</span>
  </p>
  <p>
    Mentre stava compiendosi il giorno della Pentecoste, si trovavano tutti
    insieme nello stesso luogo. Venne all'improvviso dal cielo un fragore, quasi
    un vento che si abbatte impetuoso, e riempì tutta la casa dove stavano.
    Apparvero loro lingue come di fuoco, che si dividevano, e si posarono su
    ciascuno di loro, e tutti furono colmati di Spirito Santo e cominciarono a
    parlare in altre lingue, nel modo in cui lo Spirito dava loro il potere di
    esprimersi.
  </p>
  <p>
    Abitavano allora a Gerusalemme Giudei osservanti, di ogni nazione che è
    sotto il cielo. A quel rumore, la folla si radunò e rimase turbata, perché
    ciascuno li udiva parlare nella propria lingua. Erano stupiti e, fuori di sé
    per la meraviglia, dicevano: «Tutti costoro che parlano non sono forse
    Galilei? E come mai ciascuno di noi sente parlare nella propria lingua
    nativa? Siamo Parti, Medi, Elamìti; abitanti della Mesopotàmia, della Giudea
    e della Cappadòcia, del Ponto e dell'Asia, della Frìgia e della Panfìlia,
    dell'Egitto e delle parti della Libia vicino a Cirène, Romani qui residenti,
    Giudei e prosèliti, Cretesi e Arabi, e li udiamo parlare nelle nostre lingue
    delle grandi opere di Dio».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_27" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 103</span>
  </p>
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.<br /><span class="red">Oppure: </span>
  Alleluia.
</div>
<div class="ital hijo hijo_29" ontouchend="cambialengua(this)">
  Benedici il Signore, anima mia!<br />Sei tanto grande, Signore, mio Dio!<br />Quante
  sono le tue opere, Signore!<br />Le hai fatte tutte con saggezza;<br />la
  terra è piena delle tue creature.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.<br /><span class="red">Oppure: </span>
  Alleluia.
</div>
<div class="ital hijo hijo_31" ontouchend="cambialengua(this)">
  Togli loro il respiro: muoiono,<br />e ritornano nella loro polvere.<br />Mandi
  il tuo spirito, sono creati,<br />e rinnovi la faccia della terra.
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.<br /><span class="red">Oppure: </span>
  Alleluia.
</div>
<div class="ital hijo hijo_33" ontouchend="cambialengua(this)">
  Sia per sempre la gloria del Signore;<br />gioisca il Signore delle sue
  opere.<br />A lui sia gradito il mio canto,<br />io gioirò nel Signore.
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.<br /><span class="red">Oppure: </span>
  Alleluia.
</div>
<div class="ital hijo hijo_35" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Noi tutti siamo stati battezzati mediante un solo Spirito in un solo corpo
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">12, 3b-7. 12-13</span>
  </p>
  <p>
    Fratelli, nessuno può dire: «Gesù è Signore!», se non sotto l'azione dello
    Spirito Santo.
  </p>
  <p>
    Vi sono diversi carismi, ma uno solo è lo Spirito; vi sono diversi
    ministeri, ma uno solo è il Signore; vi sono diverse attività, ma uno solo è
    Dio, che opera tutto in tutti. A ciascuno è data una manifestazione
    particolare dello Spirito per il bene comune.
  </p>
  <p>
    Come infatti il corpo è uno solo e ha molte membra, e tutte le membra del
    corpo, pur essendo molte, sono un corpo solo, così anche il Cristo. Infatti
    noi tutti siamo stati battezzati mediante un solo Spirito in un solo corpo,
    Giudei o Greci, schiavi o liberi; e tutti siamo stati dissetati da un solo
    Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_36" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Il frutto dello Spirito.</p>
  <p class="Areadingfrom">
    Dalla lettera di san Paolo apostolo ai Gàlati<span class="alindcha">5, 16-25</span>
  </p>
  <p>
    Fratelli, camminate secondo lo Spirito e non sarete portati a soddisfare il
    desiderio della carne. La carne infatti ha desideri contrari allo Spirito e
    lo Spirito ha desideri contrari alla carne; queste cose si oppongono a
    vicenda, sicché voi non fate quello che vorreste.<br />Ma se vi lasciate
    guidare dallo Spirito, non siete sotto la Legge. Del resto sono ben note le
    opere della carne: fornicazione, impurità, dissolutezza, idolatria,
    stregonerie, inimicizie, discordia, gelosia, dissensi, divisioni, fazioni,
    invidie, ubriachezze, orge e cose del genere. Riguardo a queste cose vi
    preavviso, come già ho detto: chi le compie non erediterà il regno di Dio.
    Il frutto dello Spirito invece è amore, gioia, pace, magnanimità,
    benevolenza, bontà, fedeltà, mitezza, dominio di sé; contro queste cose non
    c'è Legge.<br />Quelli che sono di Cristo Gesù hanno crocifisso la carne con
    le sue passioni e i suoi desideri. Perciò se viviamo dello Spirito,
    camminiamo anche secondo lo Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_37" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Noi tutti siamo stati battezzati mediante un solo Spirito in un solo corpo
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">12, 3b-7. 12-13</span>
  </p>
  <p>
    Fratelli, nessuno può dire: «Gesù è Signore!», se non sotto l'azione dello
    Spirito Santo.
  </p>
  <p>
    Vi sono diversi carismi, ma uno solo è lo Spirito; vi sono diversi
    ministeri, ma uno solo è il Signore; vi sono diverse attività, ma uno solo è
    Dio, che opera tutto in tutti. A ciascuno è data una manifestazione
    particolare dello Spirito per il bene comune.
  </p>
  <p>
    Come infatti il corpo è uno solo e ha molte membra, e tutte le membra del
    corpo, pur essendo molte, sono un corpo solo, così anche il Cristo. Infatti
    noi tutti siamo stati battezzati mediante un solo Spirito in un solo corpo,
    Giudei o Greci, schiavi o liberi; e tutti siamo stati dissetati da un solo
    Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_38" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Quelli che sono guidati dallo Spirito di Dio, questi sono figli di Dio.
  </p>
  <p class="Areadingfrom">
    Dalla lettera di san Paolo apostolo ai Romani<span class="alindcha">8, 8-17</span>
  </p>
  <p>
    Fratelli, quelli che si lasciano dominare dalla carne non possono piacere a
    Dio. Voi però non siete sotto il dominio della carne, ma dello Spirito, dal
    momento che lo Spirito di Dio abita in voi. Se qualcuno non ha lo Spirito di
    Cristo, non gli appartiene. E se lo Spirito di Dio, che ha risuscitato Gesù
    dai morti, abita in voi, colui che ha risuscitato Cristo dai morti darà la
    vita anche ai vostri corpi mortali per mezzo del suo Spirito che abita in
    voi. Così dunque, fratelli, noi siamo debitori non verso la carne, per
    vivere secondo i desideri carnali, perché, se vivete secondo la carne,
    morirete. Se, invece, mediante lo Spirito fate morire le opere del corpo,
    vivrete.<br />Infatti tutti quelli che sono guidati dallo Spirito di Dio,
    questi sono figli di Dio. E voi non avete ricevuto uno spirito da schiavi
    per ricadere nella paura, ma avete ricevuto lo Spirito che rende figli
    adottivi, per mezzo del quale gridiamo: «Abbà! Padre!».<br />Lo Spirito
    stesso, insieme al nostro spirito, attesta che siamo figli di Dio. E se
    siamo figli, siamo anche eredi: eredi di Dio, coeredi di Cristo, se davvero
    prendiamo parte alle sue sofferenze per partecipare anche alla sua gloria.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_39" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Noi tutti siamo stati battezzati mediante un solo Spirito in un solo corpo
  </p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">12, 3b-7. 12-13</span>
  </p>
  <p>
    Fratelli, nessuno può dire: «Gesù è Signore!», se non sotto l'azione dello
    Spirito Santo.
  </p>
  <p>
    Vi sono diversi carismi, ma uno solo è lo Spirito; vi sono diversi
    ministeri, ma uno solo è il Signore; vi sono diverse attività, ma uno solo è
    Dio, che opera tutto in tutti. A ciascuno è data una manifestazione
    particolare dello Spirito per il bene comune.
  </p>
  <p>
    Come infatti il corpo è uno solo e ha molte membra, e tutte le membra del
    corpo, pur essendo molte, sono un corpo solo, così anche il Cristo. Infatti
    noi tutti siamo stati battezzati mediante un solo Spirito in un solo corpo,
    Giudei o Greci, schiavi o liberi; e tutti siamo stati dissetati da un solo
    Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_41" ontouchend="cambialengua(this)">
  <p class="red">SEQUENZA</p>
</div>
<div class="ital hijo hijo_42" ontouchend="cambialengua(this)">
  <p>
    Vieni, Santo Spirito,<br />manda a noi dal cielo<br />un raggio della tua
    luce.
  </p>
  <p>
    Vieni, padre dei poveri,<br />vieni, datore dei doni,<br />vieni, luce dei
    cuori.
  </p>
  <p>
    Consolatore perfetto,<br />ospite dolce dell'anima,<br />dolcissimo
    sollievo.
  </p>
  <p>
    Nella fatica, riposo,<br />nella calura, riparo,<br />nel pianto, conforto.
  </p>
  <p>
    O luce beatissima,<br />invadi nell'intimo<br />il cuore dei tuoi fedeli.
  </p>
  <p>Senza la tua forza,<br />nulla è nell'uomo,<br />nulla senza colpa.</p>
  <p>
    Lava ciò che è sórdido,<br />bagna ciò che è árido,<br />sana ciò che
    sánguina.
  </p>
  <p>
    Piega ciò che è rigido,<br />scalda ciò che è gelido,<br />drizza ciò che è
    sviato.
  </p>
  <p>
    Dona ai tuoi fedeli,<br />che solo in te confidano<br />i tuoi santi doni.
  </p>
  <p>Dona virtù e premio,<br />dona morte santa,<br />dona gioia eterna.</p>
</div>
<div class="ital hijo hijo_43" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Alleluia, alleluia.<br />Vieni, Santo Spirito, riempi i cuori dei tuoi
    fedeli<br />e accendi in essi il fuoco del tuo amore.<br />Alleluia.
  </p>
</div>
<div class="ital hijo hijo_44" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Come il Padre ha mandato me anch'io mando voi.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">20, 19-23</span>
  </p>
</div>
<div class="ital hijo hijo_45" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_46" ontouchend="cambialengua(this)">
  <p class="TheWordoftheLord4">
    La sera di quel giorno, il primo della settimana, mentre erano chiuse le
    porte del luogo dove si trovavano i discepoli per timore dei Giudei, venne
    Gesù, stette in mezzo e disse loro: «Pace a voi!». Detto questo, mostrò loro
    le mani e il fianco. E i discepoli gioirono al vedere il Signore.
  </p>
  <p>
    Gesù disse loro di nuovo: «Pace a voi! Come il Padre ha mandato me, anche io
    mando voi». Detto questo, soffiò e disse loro: «Ricevete lo Spirito Santo. A
    coloro a cui perdonerete i peccati, saranno perdonati; a coloro a cui non
    perdonerete, non saranno perdonati».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_47" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Lo Spirito di verità vi guiderà a tutta la verità.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">15, 26-27; 16, 12-15</span>
  </p>
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_49" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: «Quando verrà il Paràclito, che
    io vi manderò dal Padre, lo Spirito della verità che procede dal Padre, egli
    darà testimonianza di me; e anche voi date testimonianza, perché siete con
    me fin dal principio.
  </p>
  <p>
    Molte cose ho ancora da dirvi, ma per il momento non siete capaci di
    portarne il peso. Quando verrà lui, lo Spirito della verità, vi guiderà a
    tutta la verità, perché non parlerà da se stesso, ma dirà tutto ciò che avrà
    udito e vi annuncerà le cose future. Egli mi glorificherà, perché prenderà
    da quel che è mio e ve lo annuncerà. Tutto quello che il Padre possiede è
    mio; per questo ho detto che prenderà da quel che è mio e ve lo annuncerà».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_50" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Come il Padre ha mandato me anch'io mando voi.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">20, 19-23</span>
  </p>
</div>
<div class="ital hijo hijo_51" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_52" ontouchend="cambialengua(this)">
  <p class="TheWordoftheLord4">
    La sera di quel giorno, il primo della settimana, mentre erano chiuse le
    porte del luogo dove si trovavano i discepoli per timore dei Giudei, venne
    Gesù, stette in mezzo e disse loro: «Pace a voi!». Detto questo, mostrò loro
    le mani e il fianco. E i discepoli gioirono al vedere il Signore.
  </p>
  <p>
    Gesù disse loro di nuovo: «Pace a voi! Come il Padre ha mandato me, anche io
    mando voi». Detto questo, soffiò e disse loro: «Ricevete lo Spirito Santo. A
    coloro a cui perdonerete i peccati, saranno perdonati; a coloro a cui non
    perdonerete, non saranno perdonati».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_53" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Lo Spirito Santo vi insegnerà ogni cosa.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">14, 15-16. 23-26</span>
  </p>
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_55" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: «Se mi amate, osserverete i
    miei comandamenti; e io pregherò il Padre ed egli vi darà un altro Paràclito
    perché rimanga con voi per sempre.
  </p>
  <p>
    Se uno mi ama, osserverà la mia parola e il Padre mio lo amerà e noi verremo
    a lui e prenderemo dimora presso di lui. Chi non mi ama non osserva le mie
    parole; e la parola che voi ascoltate non è mia, ma del Padre che mi ha
    mandato.
  </p>
  <p>
    Vi ho detto queste cose mentre sono ancora presso di voi. Ma il Paràclito,
    lo Spirito Santo che il Padre manderà nel mio nome, lui vi insegnerà ogni
    cosa e vi ricorderà tutto ciò che io vi ho detto».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_56" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Come il Padre ha mandato me anch'io mando voi.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">20, 19-23</span>
  </p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_58" ontouchend="cambialengua(this)">
  <p class="TheWordoftheLord4">
    La sera di quel giorno, il primo della settimana, mentre erano chiuse le
    porte del luogo dove si trovavano i discepoli per timore dei Giudei, venne
    Gesù, stette in mezzo e disse loro: «Pace a voi!». Detto questo, mostrò loro
    le mani e il fianco. E i discepoli gioirono al vedere il Signore.
  </p>
  <p>
    Gesù disse loro di nuovo: «Pace a voi! Come il Padre ha mandato me, anche io
    mando voi». Detto questo, soffiò e disse loro: «Ricevete lo Spirito Santo. A
    coloro a cui perdonerete i peccati, saranno perdonati; a coloro a cui non
    perdonerete, non saranno perdonati».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Lode a te, o Cristo.
</div>
