<div class="ital hijo hijo_1" ontouchend="cambialengua(this)">
  <p class="Summary">Siano aperti i tuoi occhi verso questa casa.</p>
  <p class="Areadingfrom">
    Dal primo libro dei Re<span class="alindcha">8, 22-23.27-30</span>
  </p>
  <p>
    In quei giorni, Salomone si pose davanti all'altare del Signore, di fronte a
    tutta l'assemblea d'Israele e, stese le mani verso il cielo, disse:<br />«Signore,
    Dio d'Israele, non c'è un Dio come te, né lassù nei cieli né quaggiù sulla
    terra! Tu mantieni l'alleanza e la fedeltà verso i tuoi servi che camminano
    davanti a te con tutto il loro cuore.<br />Ma è proprio vero che Dio abita
    sulla terra? Ecco, i cieli e i cieli dei cieli non possono contenerti, tanto
    meno questa casa che io ho costruito! Volgiti alla preghiera del tuo servo e
    alla sua supplica, Signore, mio Dio, per ascoltare il grido e la preghiera
    che il tuo servo oggi innalza davanti a te! Siano aperti i tuoi occhi notte
    e giorno verso questa casa, verso il luogo di cui hai detto: "Lì porrò il
    mio nome!". Ascolta la preghiera che il tuo servo innalza in questo
    luogo.<br />Ascolta la supplica del tuo servo e del tuo popolo Israele,
    quando pregheranno in questo luogo. Ascoltali nel luogo della tua dimora, in
    cielo; ascolta e perdona!».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_2" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_3" ontouchend="cambialengua(this)">
  <p class="Summary">
    Ti ho costruito una casa eccelsa, un luogo per la tua dimora in eterno.
  </p>
  <p class="Areadingfrom">
    Dal secondo libro delle Cronache<span class="alindcha">5, 6-10.13-6, 2</span>
  </p>
  <p>
    In quei giorni, il re Salomone e tutta la comunità d'Israele, convenuta
    presso di lui, immolavano davanti all'arca pecore e giovenchi, che non si
    potevano contare né si potevano calcolare per la quantità.<br />I sacerdoti
    introdussero l'arca dell'alleanza del Signore al suo posto nel sacrario del
    tempio, nel Santo dei Santi, sotto le ali dei cherubini. Difatti i cherubini
    stendevano le ali sul luogo dell'arca; i cherubini, cioè, coprivano l'arca e
    le sue stanghe dall'alto. Le stanghe sporgevano e le punte delle stanghe si
    vedevano dall'arca di fronte al sacrario, ma non si vedevano di fuori. Vi è
    rimasta fino ad oggi. Nell'arca non c'era nulla se non le due tavole, che vi
    aveva posto Mosè sull'Oreb, dove il Signore concluse l'alleanza con gli
    Israeliti quando uscirono dall'Egitto.<br />Avvenne che, quando i suonatori
    e i cantori fecero udire all'unisono la voce per lodare e celebrare il
    Signore e il suono delle trombe, dei cimbali e degli altri strumenti si levò
    per lodare il Signore perché è buono, perché il suo amore è per sempre,
    allora il tempio, il tempio del Signore, si riempì di una nube, e i
    sacerdoti non poterono rimanervi per compiere il servizio a causa della
    nube, perché la gloria del Signore riempiva il tempio di Dio.<br />Allora
    Salomone disse:<br />«Il Signore ha deciso di abitare nella nube oscura. Ti
    ho costruito una casa eccelsa, un luogo per la tua dimora in eterno».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_4" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_5" ontouchend="cambialengua(this)">
  <p class="Summary">
    La mia casa si chiamerà casa di preghiera per tutti i popoli.
  </p>
  <p class="Areadingfrom">
    Dal libro del profeta Isaia<span class="alindcha">56, 1.6-7</span>
  </p>
  <p>
    Così dice il Signore:<br />«Osservate il diritto e praticate la
    giustizia,<br />perché la mia salvezza sta per venire,<br />la mia giustizia
    sta per rivelarsi.<br />Gli stranieri, che hanno aderito al Signore per
    servirlo<br />e per amare il nome del Signore,<br />e per essere suoi
    servi,<br />quanti si guardano dal profanare il sabato<br />e restano fermi
    nella mia alleanza,<br />li condurrò sul mio monte santo<br />e li colmerò
    di gioia nella mia casa di preghiera.<br />I loro olocausti e i loro
    sacrifici saranno graditi sul mio altare, perché la mia casa si chiamerà
    casa di preghiera per tutti i popoli».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_7" ontouchend="cambialengua(this)">
  <p class="Summary">La gloria del Signore riempiva il tempio.</p>
  <p class="Areadingfrom">
    Dal libro del profeta Ezechiele<span class="alindcha">43, 1-2.4-7 a</span>
  </p>
  <p>
    Quell'uomo mi condusse verso la porta che guarda a oriente ed ecco che la
    gloria del Dio d'Israele giungeva dalla via orientale e il suo rumore era
    come il rumore delle grandi acque e la terra risplendeva della sua gloria.
    La gloria del Signore entrò nel tempio per la porta che guarda a oriente.<br />Lo
    spirito mi prese e mi condusse nel cortile interno: ecco, la gloria del
    Signore riempiva il tempio. Mentre quell'uomo stava in piedi accanto a me,
    sentii che qualcuno entro il tempio mi parlava e mi diceva: «Figlio
    dell'uomo, questo è il luogo del mio trono e il luogo dove posano i miei
    piedi, dove io abiterò in mezzo ai figli d'Israele, per sempre».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_8" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_9" ontouchend="cambialengua(this)">
  <p class="Summary">
    Vidi l'acqua che usciva dal tempio, e a quanti giungerà quest'acqua porterà
    salvezza.
  </p>
  <p class="Areadingfrom">
    Dal libro del profeta Ezechiele<span class="alindcha">47, 1-2.8-9.12</span>
  </p>
  <p>
    In quei giorni [quell'uomo] mi condusse all'ingresso del tempio [del
    Signore] e vidi che sotto la soglia del tempio usciva acqua verso oriente,
    poiché la facciata del tempio era verso oriente. Quell'acqua scendeva sotto
    il lato destro del tempio, dalla parte meridionale dell'altare. Mi condusse
    fuori dalla porta settentrionale e mi fece girare all'esterno, fino alla
    porta esterna rivolta a oriente, e vidi che l'acqua scaturiva dal lato
    destro.<br />Mi disse: «Queste acque scorrono verso la regione orientale,
    scendono nell'Aràba ed entrano nel mare: sfociate nel mare, ne risanano le
    acque. Ogni essere vivente che si muove dovunque arriva il torrente, vivrà:
    il pesce vi sarà abbondantissimo, perché dove giungono quelle acque,
    risanano, e là dove giungerà il torrente tutto rivivrà. Lungo il torrente,
    su una riva e sull'altra, crescerà ogni sorta di alberi da frutto, le cui
    foglie non appassiranno: i loro frutti non cesseranno e ogni mese
    matureranno, perché le loro acque sgorgano dal santuario. I loro frutti
    serviranno come cibo e le foglie come medicina».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_10" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_11" ontouchend="cambialengua(this)">
  <p class="Summary">
    L'Altìssimo non abita in costruzioni fatte da mano d'uomo.
  </p>
  <p class="Areadingfrom">
    Dagli Atti degli Apostoli<span class="alindcha">7, 44-50</span>
  </p>
  <p>
    In quei giorni, [Stefano diceva al popolo, agli anziani e agli scribi]:<br />«Nel
    deserto i nostri padri avevano la tenda della testimonianza, come colui che
    parlava a Mosè aveva ordinato di costruirla secondo il modello che aveva
    visto. E dopo averla ricevuta, i nostri padri con Giosuè la portarono con sé
    nel territorio delle nazioni che Dio scacciò davanti a loro, fino ai tempi
    di Davide. Costui trovò grazia dinanzi a Dio e domandò di poter trovare una
    dimora per la casa di Giacobbe; ma fu Salomone che gli costruì una casa.<br />L'Altissimo
    tuttavia non abita in costruzioni fatte da mano d'uomo, come dice il
    profeta:<br />"Il cielo è il mio trono e la terra sgabello dei miei
    piedi.<br />Quale casa potrete costruirmi, dice il Signore,<br />O quale
    sarà il luogo del mio riposo?<br />Non è forse La mia mano che ha creato
    tutte queste cose?"».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_12" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_13" ontouchend="cambialengua(this)">
  <p class="Summary">Ecco la tenda di Dio con gli uomini.</p>
  <p class="Areadingfrom">
    Dal libro dell'Apocalisse di san Giovanni apostolo<span class="alindcha">21, 1-5a</span>
  </p>
  <p>
    Io, Giovanni, vidi un cielo nuovo e una terra nuova: il cielo e la terra di
    prima infatti erano scomparsi e il mare non c'era più.<br />E vidi anche la
    città santa, la Gerusalemme nuova, scendere dal cielo, da Dio, pronta come
    una sposa adorna per il suo sposo.<br />Udii allora una voce potente, che
    veniva dal trono e diceva: «Ecco la tenda di Dio con gli uomini!<br />Egli
    abiterà con loro<br />ed essi saranno suoi popoli<br />ed egli sarà il Dio
    con loro, il loro Dio.<br />E asciugherà ogni lacrima dai loro occhi e non
    vi sarà più la morte né lutto né lamento né affanno, perché le cose di prima
    sono passate».<br />E Colui che sedeva sul trono disse: «Ecco, io faccio
    nuove tutte le cose».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_14" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_15" ontouchend="cambialengua(this)">
  <p class="Summary">Ti mostrerò la promessa sposa, la sposa dell'Agnello.</p>
  <p class="Areadingfrom">
    Dal libro dell'Apocalisse di san Giovanni apostolo<span class="alindcha">21, 9b-14</span>
  </p>
  <p>
    Uno dei sette angeli mi parlò e disse: «Vieni, ti mostrerò la promessa
    sposa, la sposa dell'Agnello».<br />L'angelo mi trasportò in spirito su di
    un monte grande e alto, e mi mostrò la città santa, Gerusalemme, che scende
    dal cielo, da Dio, risplendente della gloria di Dio. Il suo splendore è
    simile a quello di una gemma preziosissima, come pietra di diaspro
    cristallino.<br />È cinta da grandi e alte mura con dodici porte: sopra
    queste porte stanno dodici angeli e nomi scritti, i nomi delle dodici tribù
    dei figli d'Israele. A oriente tre porte, a settentrione tre porte, a
    mezzogiorno tre porte e a occidente tre porte.<br />Le mura della città
    poggiano su dodici basamenti, sopra i quali sono i dodici nomi dei dodici
    apostoli dell'Agnello.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_16" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_17" ontouchend="cambialengua(this)">
  <p class="ReadingGospelTitle">
    <span class="alindcha">1 Cr 29, 10-12</span>
  </p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Benedetto, Signore, il tuo nome santo.
</div>
<div class="ital hijo hijo_19" ontouchend="cambialengua(this)">
  Sii benedetto,<br />Signore Dio di Israele, nostro padre,<br />ora e sempre.
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Benedetto, Signore, il tuo nome santo.
</div>
<div class="ital hijo hijo_21" ontouchend="cambialengua(this)">
  Tua, Signore, è la grandezza,<br />la potenza, la gloria;<br />tua la maestà e
  tuo lo splendore,<br />perché tutto, nei cieli e sulla terra, è tuo.
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Benedetto, Signore, il tuo nome santo.
</div>
<div class="ital hijo hijo_23" ontouchend="cambialengua(this)">
  Da te provengono<br />la ricchezza e la gloria.<br />Tu domini tutto,
  Signore;<br />nella tua mano c'è forza e potenza;<br />da te dipende<br />il
  far ogni cosa grande e forte.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Benedetto, Signore, il tuo nome santo.
</div>
<div class="ital hijo hijo_25" ontouchend="cambialengua(this)">
  <p class="ReadingGospelTitle">
    <span class="alindcha">Dal Salmo 45 (46)</span>
  </p>
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Un fiume rallegra La città di Dio.<br /><span
    class="red">Oppure: </span><br />Con la tua presenza salvaci, Signore.
</div>
<div class="ital hijo hijo_27" ontouchend="cambialengua(this)">
  Dio è per noi rifugio e fortezza,<br />aiuto infallibile si è mostrato nelle
  angosce.<br />Perciò non temiamo se trema la terra,<br />se vacillano i monti
  nel fondo del mare.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Un fiume rallegra La città di Dio.<br /><span
    class="red">Oppure: </span><br />Con la tua presenza salvaci, Signore.
</div>
<div class="ital hijo hijo_29" ontouchend="cambialengua(this)">
  Un fiume e i suoi canali rallegrano la città di Dio,<br />la più santa delle
  dimore dell'Altissimo.<br />Dio è in mezzo a essa: non potrà vacillare.<br />Dio
  la soccorre allo spuntare dell'alba.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Un fiume rallegra La città di Dio.<br /><span
    class="red">Oppure: </span><br />Con la tua presenza salvaci, Signore.
</div>
<div class="ital hijo hijo_31" ontouchend="cambialengua(this)">
  Il Signore degli eserciti è con noi,<br />nostro baluardo è il Dio di
  Giacobbe.<br />Venite, vedete le opere del Signore,<br />egli ha fatto cose
  tremende sulla terra.
</div>
<div class="ital hijo hijo_32" ontouchend="cambialengua(this)">
  <span class="red">R/. </span>Un fiume rallegra La città di Dio.<br /><span
    class="red">Oppure: </span><br />Con la tua presenza salvaci, Signore.
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Quanto sono amabili le tue dimore, Signore.<br /><span
    class="red">Oppure: </span><br />Ecco la tenda di Dio con gli uomini.
</div>
<div class="ital hijo hijo_35" ontouchend="cambialengua(this)">
  L'anima mia anela<br />e desidera gli atri del Signore.<br />Il mio cuore e la
  mia carne<br />esultano nel Dio vivente.
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Quanto sono amabili le tue dimore, Signore.<br /><span
    class="red">Oppure: </span><br />Ecco la tenda di Dio con gli uomini.
</div>
<div class="ital hijo hijo_37" ontouchend="cambialengua(this)">
  Anche il passero trova una casa<br />e la rondine il nido<br />dove porre i
  suoi piccoli,<br />presso i tuoi altari,<br />Signore degli eserciti,<br />mio
  re e mio Dio.
</div>
<div class="ital hijo hijo_38" ontouchend="cambialengua(this)">
  <span class="red">R/. </span>Quanto sono amabili le tue dimore, Signore.<br /><span
    class="red">Oppure: </span><br />Ecco la tenda di Dio con gli uomini.
</div>
<div class="ital hijo hijo_39" ontouchend="cambialengua(this)">
  Beato chi abita nella tua casa:<br />senza fine canta le tue lodi.<br />Guarda,
  o Dio, colui che è il nostro scudo,<br />guarda il volto del tuo consacrato.
</div>
<div class="ital hijo hijo_40" ontouchend="cambialengua(this)">
  <span class="red">R/. </span>Quanto sono amabili le tue dimore, Signore.<br /><span
    class="red">Oppure: </span><br />Ecco la tenda di Dio con gli uomini.
</div>
<div class="ital hijo hijo_41" ontouchend="cambialengua(this)">
  Sì, è meglio un giorno nei tuoi atri<br />che mille nella mia casa;<br />stare
  sulla soglia della casa del mio Dio<br />e meglio che abitare nelle tende dei
  malvagi.
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Quanto sono amabili le tue dimore, Signore.<br /><span
    class="red">Oppure: </span><br />Ecco la tenda di Dio con gli uomini.
</div>
<div class="ital hijo hijo_43" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 94 (95)</span>
  </p>
</div>
<div class="ital hijo hijo_44" ontouchend="cambialengua(this)">
  <span class="red">R/. </span>Accostiamoci al Signore con canti di gioia.
</div>
<div class="ital hijo hijo_45" ontouchend="cambialengua(this)">
  Venite, cantiamo al Signore,<br />acclamiamo la roccia della nostra
  salvezza.<br />Accostiamoci a lui per rendergli grazie,<br />a lui acclamiamo
  con canti di gioia.
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Accostiamoci al Signore con canti di gioia.
</div>
<div class="ital hijo hijo_47" ontouchend="cambialengua(this)">
  Perché grande Dio è il Signore,<br />grande re sopra tutti gli dèi.<br />Nella
  sua mano sono gli abissi della terra,<br />sono sue le vette dei monti.<br />Suo
  è il mare, è lui che l'ha fatto;<br />le sue mani hanno plasmato la terra.
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Accostiamoci al Signore con canti di gioia.
</div>
<div class="ital hijo hijo_49" ontouchend="cambialengua(this)">
  Entrate: prostrati, adoriamo,<br />in ginocchio davanti al Signore che ci ha
  fatti.<br />È lui il nostro Dio<br />e noi il popolo del suo pascolo,<br />il
  gregge che egli conduce.
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Accostiamoci al Signore con canti di gioia.
</div>
<div class="ital hijo hijo_51" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 121</span>
  </p>
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Andiamo con gioia alla casa del Signore.
</div>
<div class="ital hijo hijo_53" ontouchend="cambialengua(this)">
  Quale gioia, quando mi dissero:<br />“Andremo alla casa del Signore”.<br />E
  ora i nostri piedi si fermano<br />alle tue porte, Gerusalemme!
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Andiamo con gioia alla casa del Signore.
</div>
<div class="ital hijo hijo_55" ontouchend="cambialengua(this)">
  Gerusalemme è costruita<br />come città salda e compatta.<br />Là salgono
  insieme le tribù,<br />le tribù del Signore.<br />Salgono secondo la legge di
  Israele,<br />per lodare il nome del Signore.
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Andiamo con gioia alla casa del Signore.
</div>
<div class="ital hijo hijo_59" ontouchend="cambialengua(this)">
  Per i miei fratelli e i miei amici<br />io dirò: “Su te sia pace!”.<br />Per
  la casa del Signore nostro Dio,<br />chiederò per te il bene.
</div>
<div class="ital hijo hijo_60" ontouchend="cambialengua(this)">
  <span class="red">R/. </span>Andiamo con gioia alla casa del Signore.
</div>
<div class="ital hijo hijo_61" ontouchend="cambialengua(this)">
  <p class="Summary">Voi siete tempio di Dio.</p>
  <p class="Areadingfrom">
    Dalla prima lettera di san Paolo apostolo ai Corinzi<span class="alindcha">3, 9c-l 1.16-17</span>
  </p>
  <p>
    Fratelli, voi siete edificio di Dio.<br />Secondo la grazia di Dio che mi è
    stata data, come un saggio architetto io ho posto il fondamento; un altro
    poi vi costruisce sopra. Ma ciascuno stia attento a come costruisce. Infatti
    nessuno può porre un fondamento diverso da quello che già vi si trova, che è
    Gesù Cristo.<br />Non sapete che siete tempio di Dio e che lo Spirito di Dio
    abita in voi? Se uno distrugge il tempio di Dio, Dio distruggerà lui. Perché
    santo è il tempio di Dio, che siete voi.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_62" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_63" ontouchend="cambialengua(this)">
  <p class="Summary">
    Tutta la costruzione cresce per essere tempio santo nel Signore.
  </p>
  <p class="Areadingfrom">
    Dalla lettera di san Paolo apostolo agli Efesini<span class="alindcha">2, 19-22</span>
  </p>
  <p>
    Fratelli, voi non siete più stranieri né ospiti, ma siete concittadini dei
    santi e familiari di Dio, edificati sopra il fondamento degli apostoli e dei
    profeti, avendo come pietra d'angolo lo stesso Cristo Gesù.<br />In lui
    tutta la costruzione cresce ben ordinata per essere tempio santo nel
    Signore; in lui anche voi venite edificati insieme per diventare abitazione
    di Dio per mezzo dello Spirito.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_64" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_65" ontouchend="cambialengua(this)">
  <p class="Summary">
    Vi siete accostati al monte Sion, alla città del Dio vivente.
  </p>
  <p class="Areadingfrom">
    Dalla lettera agli Ebrei<span class="alindcha">12, 18-19.22-24</span>
  </p>
  <p>
    Fratelli, non vi siete avvicinati a qualcosa di tangibile né a un fuoco
    ardente né a oscurità, tenebra e tempesta, né a squillo di tromba e a suono
    di parole, mentre quelli che lo udivano scongiuravano Dio di non rivolgere
    più a loro la parola.<br />Voi invece vi siete accostati al monte Sion, alla
    città del Dio vivente, alla Gerusalemme celeste e a migliaia di angeli,
    all'adunanza festosa e all'assemblea dei primogeniti i cui nomi sono scritti
    nei cieli, al Dio giudice di tutti e agli spiriti dei giusti resi perfetti,
    a Gesù, mediatore dell'alleanza nuova, e al sangue purificatore, che è più
    eloquente di quello di Abele.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_67" ontouchend="cambialengua(this)">
  <p class="Summary">
    Quali pietre vive siete costruiti anche voi come edificio spirituale.
  </p>
  <p class="Areadingfrom">
    Dalla prima lettera di san Pietro apostolo<span class="alindcha">2, 4-9</span>
  </p>
  <p>
    Carissimi, avvicinandovi al Signore, pietra viva, rifiutata dagli uomini ma
    scelta e preziosa davanti a Dio, quali pietre vive siete costruiti anche voi
    come edificio spirituale, per un sacerdozio santo e per offrire sacrifici
    spirituali graditi a Dio, mediante Gesù Cristo.<br />Si legge infatti nella
    Scrittura:<br />«Ecco, io pongo in Sion<br />una pietra d'angolo, scelta,
    preziosa,<br />e chi crede in essa non resterà deluso».<br />Onore dunque a
    voi che credete; ma per quelli che non credono la pietra che i costruttori
    hanno scartato è diventata pietra d'angolo e sasso d'inciampo, pietra di
    scandalo.<br />Essi v'inciampano perché non obbediscono alla Parola. A
    questo erano destinati. Voi invece siete stirpe eletta, sacerdozio regale,
    nazione santa, popolo che Dio si è acquistato perché proclami le opere
    ammirevoli di lui, che vi ha chiamato dalle tenebre alla sua luce
    meravigliosa.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_69" ontouchend="cambialengua(this)">
  <p class="PsalmAlleluiaTitle">
    <span class="alindcha">2 Cr 7, 16</span>
  </p>
  <p class="PsalmAlleluiaVerse">
    Alleluia, alleluia.<br />Io mi sono scelto e ho consacrato questa casa, dice
    il Signore, perché il mio nome vi resti sempre.<br />Alleluia.
  </p>
</div>
<div class="ital hijo hijo_70" ontouchend="cambialengua(this)">
  <p class="PsalmAlleluiaTitle">
    <span class="alindcha">Is 66, 1</span>
  </p>
  <p class="PsalmAlleluiaVerse">
    Alleluia, alleluia.<br />Così dice il Signore: «Il cielo è il mio trono, la
    terra lo sgabello dei miei piedi.<br />Quale casa mi potreste costruire? In
    quale luogo potrei fissare la dimora?<br />Alleluia.
  </p>
</div>
<div class="ital hijo hijo_71" ontouchend="cambialengua(this)">
  <p class="PsalmAlleluiaTitle">
    <span class="alindcha">Ez 37, 27</span>
  </p>
  <p class="PsalmAlleluiaVerse">
    Alleluia, alleluia.<br />In mezzo a loro sarà la mia dimora, dice il
    Signore: io sarò il loro Dio ed essi saranno il mio popolo.<br />Alleluia.
  </p>
</div>
<div class="ital hijo hijo_72" ontouchend="cambialengua(this)">
  <p class="PsalmAlleluiaTitle">
    <span class="alindcha">Cf. Mt 7, 8</span>
  </p>
  <p class="PsalmAlleluiaVerse">
    Alleluia, alleluia.<br />Nella mia casa chiunque chiede riceve, dice il
    Signore, e chi cerca trova, e a chi bussa sarà aperto.<br />Alleluia.
  </p>
</div>
<div class="ital hijo hijo_73" ontouchend="cambialengua(this)">
  <p class="PsalmAlleluiaTitle">
    <span class="alindcha">Mt 16, 18</span>
  </p>
  <p class="PsalmAlleluiaVerse">
    Alleluia, alleluia.<br />Tu sei Pietro e su questa pietra edificherò la mia
    Chiesa e le potenze degli inferi non prevarranno su di essa.<br />Alleluia.
  </p>
</div>
<div class="ital hijo hijo_74" ontouchend="cambialengua(this)">
  <p class="Summary">Tu sei Pietro, a te darò le chiavi del regno dei cieli.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Matteo<span
      class="alindcha">16, 13-19</span>
  </p>
</div>
<div class="ital hijo hijo_75" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_76" ontouchend="cambialengua(this)">
  <p class="TheWordoftheLord4">
    In quel tempo, Gesù, giunto nella regione di Cesarèa di Filippo, domandò ai
    suoi discepoli: «La gente, chi dice che sia il Figlio dell'uomo?».
    Risposero: «Alcuni dicono Giovanni il Battista, altri Elia, altri Geremia o
    qualcuno dei profeti».<br />Disse loro: «Ma voi, chi dite che io sia?».
    Rispose Simon Pietro: «Tu sei il Cristo, il Figlio del Dio vivente». E Gesù
    gli disse: «Beato sei tu, Simone, figlio di Giona, perché né carne né sangue
    te lo hanno rivelato, ma il Padre mio che è nei cieli. E io a te dico: tu
    sei Pietro e su questa pietra edificherò la mia Chiesa e le potenze degli
    inferi non prevarranno su di essa. A te darò le chiavi del regno dei cieli:
    tutto ciò che legherai sulla terra sarà legato nei cieli, e tutto ciò che
    scioglierai sulla terra sarà sciolto nei cieli».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_77" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_78" ontouchend="cambialengua(this)">
  <p class="Summary">Oggi per questa casa è venuta la salvezza.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Luca<span
      class="alindcha">19, 1-10</span>
  </p>
</div>
<div class="ital hijo hijo_79" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_80" ontouchend="cambialengua(this)">
  <p class="TheWordoftheLord4">
    In quel tempo, Gesù entrò nella città di Gerico e la stava attraversando,
    quand'ecco un uomo, di nome Zaccheo, capo dei pubblicani e ricco, cercava di
    vedere chi era Gesù, ma non gli riusciva a causa della folla, perché era
    piccolo di statura. Allora corse avanti e, per riuscire a vederlo, salì su
    un sicomoro, perché doveva passare di là.<br />Quando giunse sul luogo, Gesù
    alzò lo sguardo e gli disse: «Zaccheo, scendi subito, perché oggi devo
    fermarmi a casa tua». Scese in fretta e lo accolse pieno di gioia. Vedendo
    ciò, tutti mormoravano: «E entrato in casa di un peccatore!». Ma Zaccheo,
    alzatosi, disse al Signore: «Ecco, Signore, io do la metà di ciò che
    possiedo ai poveri e, se ho rubato a qualcuno, restituisco quattro volte
    tanto».<br />Gesù gli rispose: «Oggi per questa casa è venuta la salvezza,
    perché anch'egli è figlio di Abramo. IL Figlio deU'uomo infatti è venuto a
    cercare e a salvare ciò che era perduto».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_81" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_82" ontouchend="cambialengua(this)">
  <p class="Summary">Parlava del tempio del suo corpo.</p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Giovanni<span
      class="alindcha">2, 13-22</span>
  </p>
</div>
<div class="ital hijo hijo_83" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_84" ontouchend="cambialengua(this)">
  <p class="TheWordoftheLord4">
    Si avvicinava la Pasqua dei Giudei e Gesù salì a Gerusalemme. Trovò nel
    tempio gente che vendeva buoi, pecore e colombe e, là seduti, i
    cambiamonete. Allora fece una frusta di cordicelle e scacciò tutti fuori del
    tempio, con le pecore e i buoi; gettò a terra il denaro dei cambiamonete e
    ne rovesciò i banchi, e ai venditori di colombe disse: «Portate via di qui
    queste cose e non fate della casa del Padre mio un mercato!». I suoi
    discepoli si ricordarono che sta scritto: «Lo zelo per la tua casa mi
    divorerà».<br />Allora i Giudei presero la parola e gli dissero: «Quale
    segno ci mostri per fare queste cose?». Rispose loro Gesù: «Distruggete
    questo tempio e in tre giorni lo farò risorgere». Gli dissero allora i
    Giudei: «Questo tempio è stato costruito in quarantasei anni e tu in tre
    giorni lo farai risorgere?». Ma egli parlava del tempio del suo corpo.
    Quando poi fu risuscitato dai morti, i suoi discepoli si ricordarono che
    aveva detto questo, e credettero alla Scrittura e alla parola detta da Gesù.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_85" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_86" ontouchend="cambialengua(this)">
  <p class="Summary">
    I veri adoratori adoreranno il Padre in spirito e verità.
  </p>
  <p class="Areadingfrom">
    <span class="cruzroja">✠</span>&nbsp;Dal Vangelo secondo Giovanni<span
      class="alindcha">4, 19-24</span>
  </p>
</div>
<div class="ital hijo hijo_87" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_88" ontouchend="cambialengua(this)">
  <p class="TheWordoftheLord4">
    In quel tempo, [la donna samaritana] disse a Gesù: «Signore, vedo che tu sei
    un profeta! I nostri padri hanno adorato su questo monte; voi invece dite
    che è a Gerusalemme il luogo in cui bisogna adorare».<br />Gesù le dice:
    «Credimi, donna, viene l'ora in cui né su questo monte né a Gerusalemme
    adorerete il Padre. Voi adorate ciò che non conoscete, noi adoriamo ciò che
    conosciamo, perché la salvezza viene dai Giudei. Ma viene l'ora - ed è
    questa - in cui i veri adoratori adoreranno il Padre in spirito e verità:
    così infatti il Padre vuole che siano quelli che lo adorano. Dio è spirito,
    e quelli che lo adorano devono adorare in spirito e verità».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_89" ontouchend="cambialengua(this)">
  <span class="red">R/. </span>Lode a te, o Cristo.
</div>
