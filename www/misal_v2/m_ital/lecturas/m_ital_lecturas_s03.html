<div class="ital hijo hijo_1" ontouchend="cambialengua(this)">
  <h2>DOMENICA DI PASQUA<br />«RISURREZIONE DEL SIGNORE»</h2>
  <div class="red" style="text-align: center">Nella Notte Santa</div>
  <h3>Veglia pasquale</h3>
</div>
<div class="ital hijo hijo_3" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Dio vide quanto aveva fatto, ed ecco, era cosa molto buona.
  </p>
  <p class="Areadingfrom">
    Dal libro della Genesi<span class="alindcha"> 1,1-2,2</span>
  </p>
  <p>
    In principio Dio creò il cielo e la terra. La terra era informe e deserta e
    le tenebre ricoprivano l'abisso e lo spirito di Dio aleggiava sulle
    acque.<br />Dio disse: «Sia la luce!». E la luce fu. Dio vide che la luce
    era cosa buona e Dio separò la luce dalle tenebre. Dio chiamò la luce
    giorno, mentre chiamò le tenebre notte. E fu sera e fu mattina: giorno
    primo.<br />Dio disse: «Sia un firmamento in mezzo alle acque per separare
    le acque dalle acque». Dio fece il firmamento e separò le acque che sono
    sotto il firmamento dalle acque che sono sopra il firmamento. E così
    avvenne. Dio chiamò il firmamento cielo. E fu sera e fu mattina: secondo
    giorno.<br />Dio disse: «Le acque che sono sotto il cielo si raccolgano in
    un unico luogo e appaia l'asciutto». E così avvenne. Dio chiamò l'asciutto
    terra, mentre chiamò la massa delle acque mare. Dio vide che era cosa buona.
    Dio disse: «La terra produca germogli, erbe che producono seme e alberi da
    frutto, che fanno sulla terra frutto con il seme, ciascuno secondo la
    propria specie». E così avvenne. E la terra produsse germogli, erbe che
    producono seme, ciascuna secondo la propria specie, e alberi che fanno
    ciascuno frutto con il seme, secondo la propria specie. Dio vide che era
    cosa buona. E fu sera e fu mattina: terzo giorno.<br />Dio disse: «Ci siano
    fonti di luce nel firmamento del cielo, per separare il giorno dalla notte;
    siano segni per le feste, per i giorni e per gli anni e siano fonti di luce
    nel firmamento del cielo per illuminare la terra». E così avvenne. E Dio
    fece le due fonti di luce grandi: la fonte di luce maggiore per governare il
    giorno e la fonte di luce minore per governare la notte, e le stelle. Dio le
    pose nel firmamento del cielo per illuminare la terra e per governare il
    giorno e la notte e per separare la luce dalle tenebre. Dio vide che era
    cosa buona. E fu sera e fu mattina: quarto giorno.<br />Dio disse: «Le acque
    brulichino di esseri viventi e uccelli volino sopra la terra, davanti al
    firmamento del cielo». Dio creò i grandi mostri marini e tutti gli esseri
    viventi che guizzano e brulicano nelle acque, secondo la loro specie, e
    tutti gli uccelli alati, secondo la loro specie. Dio vide che era cosa
    buona. Dio li benedisse: «Siate fecondi e moltiplicatevi e riempite le acque
    dei mari; gli uccelli si moltiplichino sulla terra». E fu sera e fu mattina:
    quinto giorno.<br />Dio disse: «La terra produca esseri viventi secondo la
    loro specie: bestiame, rettili e animali selvatici, secondo la loro specie».
    E così avvenne. Dio fece gli animali selvatici, secondo la loro specie, il
    bestiame, secondo la propria specie, e tutti i rettili del suolo, secondo la
    loro specie. Dio vide che era cosa buona.<br />Dio disse: «Facciamo l'uomo a
    nostra immagine, secondo la nostra somiglianza: domini sui pesci del mare e
    sugli uccelli del cielo, sul bestiame, su tutti gli animali selvatici e su
    tutti i rettili che strisciano sulla terra».<br />E Dio creò l'uomo a sua
    immagine;<br />a immagine di Dio lo creò:<br />maschio e femmina li creò.<br />Dio
    li benedisse e Dio disse loro:<br />«Siate fecondi e moltiplicatevi,<br />riempite
    la terra e soggiogatela,<br />dominate sui pesci del mare e sugli uccelli
    del cielo<br />e su ogni essere vivente che striscia sulla terra».<br />Dio
    disse: «Ecco, io vi do ogni erba che produce seme e che è su tutta la terra,
    e ogni albero fruttifero che produce seme: saranno il vostro cibo. A tutti
    gli animali selvatici, a tutti gli uccelli del cielo e a tutti gli esseri
    che strisciano sulla terra e nei quali è alito di vita, io do in cibo ogni
    erba verde». E così avvenne. Dio vide quanto aveva fatto, ed ecco, era cosa
    molto buona. E fu sera e fu mattina: sesto giorno.<br />Così furono portati
    a compimento il cielo e la terra e tutte le loro schiere. Dio, nel settimo
    giorno, portò a compimento il lavoro che aveva fatto e cessò nel settimo
    giorno da ogni suo lavoro che aveva fatto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_5" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Dio vide quanto aveva fatto, ed ecco, era cosa molto buona.
  </p>
  <p class="Areadingfrom">
    Dal libro della Genesi<span class="alindcha">1, 1. 26-31a</span>
  </p>
  <p>
    In principio Dio creò il cielo e la terra.<br />Dio disse: «Facciamo l'uomo
    a nostra immagine, secondo la nostra somiglianza: domini sui pesci del mare
    e sugli uccelli del cielo, sul bestiame, su tutti gli animali selvatici e su
    tutti i rettili che strisciano sulla terra».<br />E Dio creò l'uomo a sua
    immagine;<br />a immagine di Dio lo creò:<br />maschio e femmina li creò.<br />Dio
    li benedisse e Dio disse loro:<br />«Siate fecondi e moltiplicatevi,<br />riempite
    la terra e soggiogatela,<br />dominate sui pesci del mare e sugli uccelli
    del cielo<br />e su ogni essere vivente che striscia sulla terra».<br />Dio
    disse: «Ecco, io vi do ogni erba che produce seme e che è su tutta la terra,
    e ogni albero fruttifero che produce seme: saranno il vostro cibo. A tutti
    gli animali selvatici, a tutti gli uccelli del cielo e a tutti gli esseri
    che strisciano sulla terra e nei quali è alito di vita, io do in cibo ogni
    erba verde». E così avvenne. Dio vide quanto aveva fatto, ed ecco, era cosa
    molto buona.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_8" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 103</span>
  </p>
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_10" ontouchend="cambialengua(this)">
  Benedici il Signore, anima mia:<br />Signore, mio Dio, quanto sei grande!<br />Rivestito
  di maestà e di splendore,<br />avvolto di luce come di un manto.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_12" ontouchend="cambialengua(this)">
  Hai fondato la terra sulle sue basi,<br />mai potrà vacillare.<br />L'oceano
  l'avvolgeva come un manto,<br />le acque coprivano le montagne.<br /><br />Fai
  scaturire le sorgenti nelle valli<br />e scorrono tra i monti.
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_14" ontouchend="cambialengua(this)">
  Al di sopra dimorano gli uccelli del cielo,<br />cantano tra le fronde.
</div>
<div class="ital hijo hijo_15" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_16" ontouchend="cambialengua(this)">
  Dalle tue alte dimore irrighi i monti,<br />con il frutto delle tue opere sazi
  la terra.<br />Fai crescere il fieno per gli armenti<br />e l'erba al servizio
  dell'uomo.
</div>
<div class="ital hijo hijo_17" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_18" ontouchend="cambialengua(this)">
  Quanto sono grandi, Signore, le tue opere.<br />Tutto hai fatto con
  saggezza,<br />la terra è piena delle tue creature.<br />Benedici il Signore,
  anima mia.
</div>
<div class="ital hijo hijo_19" ontouchend="cambialengua(this)">
  <span class="red">R/. </span>Manda il tuo Spirito, Signore, a rinnovare la
  terra.
</div>
<div class="ital hijo hijo_22" ontouchend="cambialengua(this)">
  <span class="red">R/. </span>Dell'amore del Signore è piena la terra.
</div>
<div class="ital hijo hijo_23" ontouchend="cambialengua(this)">
  Retta è la parola del Signore<br />e fedele ogni sua opera.<br />Egli ama la
  giustizia e il diritto;<br />dell'amore del Signore è piena la terra.
</div>
<div class="ital hijo hijo_24" ontouchend="cambialengua(this)">
  <span class="red">R/. </span>Dell'amore del Signore è piena la terra.
</div>
<div class="ital hijo hijo_25" ontouchend="cambialengua(this)">
  Dalla Parola del Signore furono fatti i cieli,<br />dal soffio della sua bocca
  ogni loro schiera.<br />Come in un otre raccoglie le acque del mare,<br />chiude
  in riserve gli abissi.
</div>
<div class="ital hijo hijo_26" ontouchend="cambialengua(this)">
  <span class="red">R/. </span>Dell'amore del Signore è piena la terra.
</div>
<div class="ital hijo hijo_27" ontouchend="cambialengua(this)">
  Beata la nazione che ha il Signore come Dio,<br />il popolo che egli ha scelto
  come sua eredità.<br />Il Signore guarda dal cielo:<br />egli vede tutti gli
  uomini.
</div>
<div class="ital hijo hijo_28" ontouchend="cambialengua(this)">
  <span class="red">R/. </span>Dell'amore del Signore è piena la terra.
</div>
<div class="ital hijo hijo_29" ontouchend="cambialengua(this)">
  L'anima nostra attende il Signore:<br />egli è nostro aiuto e nostro scudo.<br />Su
  di noi sia il tuo amore, Signore,<br />come da te noi speriamo.
</div>
<div class="ital hijo hijo_30" ontouchend="cambialengua(this)">
  <span class="red">R/. </span>Dell'amore del Signore è piena la terra.
</div>
<div class="ital hijo hijo_32" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Il sacrificio di Abramo, nostro padre nella fede.</p>
  <p class="Areadingfrom">
    Dal libro della Genesi<span class="alindcha"> 22,1-19</span>
  </p>
  <p>
    In quei giorni, Dio mise alla prova Abramo e gli disse: «Abramo!». Rispose:
    «Eccomi!». Riprese: «Prendi tuo figlio, il tuo unigenito che ami, Isacco,
    va' nel territorio di Mòria e offrilo in olocausto su di un monte che io ti
    indicherò».<br />Abramo si alzò di buon mattino, sellò l'asino, prese con sé
    due servi e il figlio Isacco, spaccò la legna per l'olocausto e si mise in
    viaggio verso il luogo che Dio gli aveva indicato. Il terzo giorno Abramo
    alzò gli occhi e da lontano vide quel luogo. Allora Abramo disse ai suoi
    servi: «Fermatevi qui con l'asino; io e il ragazzo andremo fin lassù, ci
    prostreremo e poi ritorneremo da voi». Abramo prese la legna dell'olocausto
    e la caricò sul figlio Isacco, prese in mano il fuoco e il coltello, poi
    proseguirono tutti e due insieme.<br />Isacco si rivolse al padre Abramo e
    disse: «Padre mio!». Rispose: «Eccomi, figlio mio». Riprese: «Ecco qui il
    fuoco e la legna, ma dov'è l'agnello per l'olocausto?». Abramo rispose: «Dio
    stesso si provvederà l'agnello per l'olocausto, figlio mio!». Proseguirono
    tutti e due insieme.<br />Così arrivarono al luogo che Dio gli aveva
    indicato; qui Abramo costruì l'altare, collocò la legna, legò suo figlio
    Isacco e lo depose sull'altare, sopra la legna. Poi Abramo stese la mano e
    prese il coltello per immolare suo figlio.<br />Ma l'angelo del Signore lo
    chiamò dal cielo e gli disse: «Abramo, Abramo!». Rispose: «Eccomi!».
    L'angelo disse: «Non stendere la mano contro il ragazzo e non fargli niente!
    Ora so che tu temi Dio e non mi hai rifiutato tuo figlio, il tuo
    unigenito».<br />Allora Abramo alzò gli occhi e vide un ariete, impigliato
    con le corna in un cespuglio. Abramo andò a prendere l'ariete e lo offrì in
    olocausto invece del figlio.<br />Abramo chiamò quel luogo "Il Signore
    vede"; perciò oggi si dice: «Sul monte il Signore si fa vedere».<br />L'angelo
    del Signore chiamò dal cielo Abramo per la seconda volta e disse: «Giuro per
    me stesso, oracolo del Signore: perché tu hai fatto questo e non hai
    risparmiato tuo figlio, il tuo unigenito, io ti colmerò di benedizioni e
    renderò molto numerosa la tua discendenza, come le stelle del cielo e come
    la sabbia che è sul lido del mare; la tua discendenza si impadronirà delle
    città dei nemici. Si diranno benedette nella tua discendenza tutte le
    nazioni della terra, perché tu hai obbedito alla mia voce».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_34" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Il sacrificio del nostro padre Abramo.</p>
  <p class="Areadingfrom">
    Dal libro della Genesi<span class="alindcha">22, 1-2. 9a. 10-13. 15-18</span>
  </p>
  <p>
    In quei giorni, Dio mise alla prova Abramo e gli disse: «Abramo!». Rispose:
    «Eccomi!». Riprese: «Prendi tuo figlio, il tuo unigenito che ami, Isacco,
    va' nel territorio di Mòria e offrilo in olocausto su di un monte che io ti
    indicherò».<br />Così arrivarono al luogo che Dio gli aveva indicato; qui
    Abramo costruì l'altare, collocò la legna. Poi Abramo stese la mano e prese
    il coltello per immolare suo figlio. Ma l'angelo del Signore lo chiamò dal
    cielo e gli disse: «Abramo, Abramo!». Rispose: «Eccomi!». L'angelo disse:
    «Non stendere la mano contro il ragazzo e non fargli niente! Ora so che tu
    temi Dio e non mi hai rifiutato tuo figlio, il tuo unigenito».<br />Allora
    Abramo alzò gli occhi e vide un ariete, impigliato con le corna in un
    cespuglio. Abramo andò a prendere l'ariete e lo offrì in olocausto invece
    del figlio.<br />L'angelo del Signore chiamò dal cielo Abramo per la seconda
    volta e disse: «Giuro per me stesso, oracolo del Signore: perché tu hai
    fatto questo e non hai risparmiato tuo figlio, il tuo unigenito, io ti
    colmerò di benedizioni e renderò molto numerosa la tua discendenza, come le
    stelle del cielo e come la sabbia che è sul lido del mare; la tua
    discendenza si impadronirà delle città dei nemici. Si diranno benedette
    nella tua discendenza tutte le nazioni della terra, perché tu hai obbedito
    alla mia voce».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_35" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_36" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 15</span>
  </p>
</div>
<div class="ital hijo hijo_37" ontouchend="cambialengua(this)">
  <span class="red">R/. </span>Proteggimi, o Dio: in te mi rifugio.
</div>
<div class="ital hijo hijo_38" ontouchend="cambialengua(this)">
  Il Signore è mia parte di eredità e mio calice:<br />nelle tue mani è la mia
  vita.<br />Io pongo sempre davanti a me il Signore,<br />sta alla mia destra,
  non potrò vacillare.
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Proteggimi, o Dio: in te mi rifugio.
</div>
<div class="ital hijo hijo_40" ontouchend="cambialengua(this)">
  Per questo gioisce il mio cuore<br />ed esulta la mia anima;<br />anche il mio
  corpo riposa al sicuro,<br />perché non abbandonerai la mia vita negli
  inferi,<br />né lascerai che il tuo fedele veda la fossa.
</div>
<div class="ital hijo hijo_41" ontouchend="cambialengua(this)">
  <span class="red">R/. </span>Proteggimi, o Dio: in te mi rifugio.
</div>
<div class="ital hijo hijo_42" ontouchend="cambialengua(this)">
  Mi indicherai il sentiero della vita,<br />gioia piena alla tua presenza,<br />dolcezza
  senza fine alla tua destra.
</div>
<div class="ital hijo hijo_43" ontouchend="cambialengua(this)">
  <span class="red">R/. </span>Proteggimi, o Dio: in te mi rifugio.
</div>
<div class="ital hijo hijo_44" ontouchend="cambialengua(this)">
  <p class="ReadingGospelTitle">TERZA LETTURA</p>
  <p class="Summary">
    Gli Israeliti camminarono all'asciutto in mezzo al mare.
  </p>
  <p class="Areadingfrom">
    Dal libro dell'Esodo<span class="alindcha">14, 15-15,1</span>
  </p>
  <p>
    In quei giorni, il Signore disse a Mosè: «Perché gridi verso di me? Ordina
    agli Israeliti di riprendere il cammino. Tu intanto alza il bastone, stendi
    la mano sul mare e dividilo, perché gli Israeliti entrino nel mare
    all'asciutto. Ecco, io rendo ostinato il cuore degli Egiziani, così che
    entrino dietro di loro e io dimostri la mia gloria sul faraone e tutto il
    suo esercito, sui suoi carri e sui suoi cavalieri. Gli Egiziani sapranno che
    io sono il Signore, quando dimostrerò la mia gloria contro il faraone, i
    suoi carri e i suoi cavalieri».<br />L'angelo di Dio, che precedeva
    l'accampamento d'Israele, cambiò posto e passò indietro. Anche la colonna di
    nube si mosse e dal davanti passò dietro. Andò a porsi tra l'accampamento
    degli Egiziani e quello d'Israele. La nube era tenebrosa per gli uni, mentre
    per gli altri illuminava la notte; così gli uni non poterono avvicinarsi
    agli altri durante tutta<br />la notte.<br />Allora Mosè stese la mano sul
    mare. E il Signore durante tutta la notte risospinse il mare con un forte
    vento d'oriente, rendendolo asciutto; le acque si divisero. Gli Israeliti
    entrarono nel mare sull'asciutto, mentre le acque erano per loro un muro a
    destra e a sinistra. Gli Egiziani li inseguirono, e tutti i cavalli del
    faraone, i suoi carri e i suoi cavalieri entrarono dietro di loro in mezzo
    al mare.<br />Ma alla veglia del mattino il Signore, dalla colonna di fuoco
    e di nube, getto uno sguardo sul campo degli Egiziani e lo mise in rotta.
    Frenò le ruote dei loro carri, così che a stento riuscivano a spingerle.
    Allora gli Egiziani dissero: «Fuggiamo di fronte a Israele, perché il
    Signore combatte per loro contro gli Egiziani!».<br />Il Signore disse a
    Mosè: «Stendi la mano sul mare: le acque si riversino sugli Egiziani, sui
    loro carri e i loro cavalieri». Mosè stese la mano sul mare e il mare, sul
    far del mattino, tornò al suo livello consueto, mentre gli Egiziani,
    fuggendo, gli si dirigevano contro. Il Signore li travolse così in mezzo al
    mare. Le acque ritornarono e sommersero i carri e i cavalieri di tutto
    l'esercito del faraone, che erano entrati nel mare dietro a Israele: non ne
    scampò neppure uno. Invece gli Israeliti avevano camminato sull'asciutto in
    mezzo al mare, mentre le acque erano per loro un muro a destra e a
    sinistra.<br />In quel giorno il Signore salvò Israele dalla mano degli
    Egiziani, e Israele vide gli Egiziani morti sulla riva del mare; Israele
    vide la mano potente con la quale il Signore aveva agito contro l'Egitto, e
    il popolo temette il Signore e credette in lui e in Mosè suo servo.<br />Allora
    Mosè e gli Israeliti cantarono questo canto al Signore e dissero:
  </p>
</div>
<div class="ital hijo hijo_45" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Es 15,2-18</span>
  </p>
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Cantiamo al Signore: stupenda è la sua vittoria!
</div>
<div class="ital hijo hijo_47" ontouchend="cambialengua(this)">
  «Voglio cantare al Signore,<br />perché ha mirabilmente trionfato:<br />cavallo
  e cavaliere<br />ha gettato nel mare.<br />Mia forza e mio canto è il
  Signore,<br />egli è stato la mia salvezza.<br />È il mio Dio: lo voglio
  lodare,<br />il Dio di mio padre: lo voglio esaltare!
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Cantiamo al Signore: stupenda è la sua vittoria!
</div>
<div class="ital hijo hijo_49" ontouchend="cambialengua(this)">
  Il Signore è un guerriero,<br />Signore è il suo nome.<br />I carri del
  faraone e il suo esercito<br />li ha scagliati nel mare;<br />i suoi
  combattenti scelti<br />furono sommersi nel Mar Rosso.
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Cantiamo al Signore: stupenda è la sua vittoria!
</div>
<div class="ital hijo hijo_51" ontouchend="cambialengua(this)">
  Gli abissi li ricoprirono,<br />sprofondarono come pietra.<br />La tua destra,
  Signore,<br />è gloriosa per la potenza,<br />la tua destra, Signore,<br />annienta
  il nemico.
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Cantiamo al Signore: stupenda è la sua vittoria!
</div>
<div class="ital hijo hijo_53" ontouchend="cambialengua(this)">
  Tu lo fai entrare e lo pianti<br />sul monte della tua eredità,<br />luogo che
  per tua dimora,<br />Signore, hai preparato,<br />santuario che le tue
  mani,<br />Signore, hanno fondato.<br />Il Signore regni<br />in eterno e per
  sempre!».
</div>
<div class="ital hijo hijo_54" ontouchend="cambialengua(this)">
  <span class="red">R/. </span>Cantiamo al Signore: stupenda è la sua vittoria!
</div>
<div class="ital hijo hijo_55" ontouchend="cambialengua(this)">
  <p class="ReadingGospelTitle">QUARTA LETTURA</p>
  <p class="Summary">
    Con affetto perenne il Signore, tuo redentore, ha avuto pietà di te.
  </p>
  <p class="Areadingfrom">
    Dal libro del profeta Isaia<span class="alindcha"> 54,5-14</span>
  </p>
  <p>
    Poiché tuo sposo è il tuo creatore,<br />Signore degli eserciti è il suo
    nome;<br />tuo redentore è il Santo d'Israele,<br />è chiamato Dio di tutta
    la terra.<br />Come una donna abbandonata<br />e con l'animo afflitto, ti ha
    richiamata il Signore.<br />Viene forse ripudiata la donna sposata in
    gioventù?<br />- dice il tuo Dio.<br />Per un breve istante ti ho
    abbandonata,<br />ma ti raccoglierò con immenso amore.<br />In un impeto di
    collera<br />ti ho nascosto per un poco il mio volto;<br />ma con affetto
    perenne<br />ho avuto pietà di te,<br />dice il tuo redentore, il
    Signore.<br />Ora è per me come ai giorni di Noè,<br />quando giurai che non
    avrei più riversato<br />le acque di Noè sulla terra;<br />così ora giuro di
    non più adirarmi con te<br />e di non più minacciarti.<br />Anche se i monti
    si spostassero e i colli vacillassero,<br />non si allontanerebbe da te il
    mio affetto,<br />né vacillerebbe la mia alleanza di pace,<br />dice il
    Signore che ti usa misericordia.<br />Afflitta, percossa dal turbine,
    sconsolata,<br />ecco io pongo sullo stibio le tue pietre le tue pietre<br />e
    sugli zaffìri pongo le tue fondamenta.<br />Farò di rubini la tua
    merlatura,<br />le tue porte saranno di berilli,<br />tutta la tua cinta
    sarà di pietre preziose.<br />Tutti i tuoi figli saranno discepoli del
    Signore,<br />grande sarà la prosperità dei tuoi figli;<br />sarai fondata
    sulla giustizia.<br />Tieniti lontana dall'oppressione, perché non dovrai
    temere,<br />dallo spavento, perché non ti si accosterà.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_56" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_57" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 29</span>
  </p>
</div>
<div class="ital hijo hijo_58" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_59" ontouchend="cambialengua(this)">
  Ti esalterò, Signore, perché mi hai risollevato,<br />non hai permesso ai miei
  nemici di gioire su di me.<br />Signore, hai fatto risalire la mia vita dagli
  inferi,<br />mi hai fatto rivivere perché non scendessi nella fossa.
</div>
<div class="ital hijo hijo_60" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_61" ontouchend="cambialengua(this)">
  Cantate inni al Signore, o suoi fedeli,<br />della sua santità celebrate il
  ricordo,<br />perché la sua collera dura un istante,<br />la sua bontà per
  tutta la vita.<br />Alla sera è ospite il pianto<br />e al mattino la gioia.
</div>
<div class="ital hijo hijo_62" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_63" ontouchend="cambialengua(this)">
  Ascolta, Signore, abbi pietà di me,<br />Signore, vieni in mio aiuto!<br />Hai
  mutato il mio lamento in danza,<br />Signore, mio Dio, ti renderò grazie per
  sempre.
</div>
<div class="ital hijo hijo_64" ontouchend="cambialengua(this)">
  <span class="red">R/. </span>Ti esalterò, Signore, perché mi hai risollevato.
</div>
<div class="ital hijo hijo_65" ontouchend="cambialengua(this)">
  <p class="ReadingGospelTitle">QUINTA LETTURA</p>
  <p class="Summary">
    Venite a me e vivrete; stabilirò per voi un'alleanza eterna.
  </p>
  <p class="Areadingfrom">
    Dal libro del profeta Isaia<span class="alindcha"> 55,1-11</span>
  </p>
  <p>
    Così dice il Signore:<br />«O voi tutti assetati, venite all'acqua,<br />voi
    che non avete denaro, venite;<br />comprate e mangiate; venite, comprate<br />senza
    denaro, senza pagare, vino e latte.<br />Perché spendete denaro per ciò che
    non è pane,<br />il vostro guadagno per ciò che non sazia?<br />Su,
    ascoltatemi e mangerete cose buone<br />e gusterete cibi succulenti.<br />Porgete
    l'orecchio e venite a me,<br />ascoltate e vivrete.<br />Io stabilirò per
    voi un'alleanza eterna,<br />i favori assicurati a Davide.<br />Ecco, l'ho
    costituito testimone fra i popoli,<br />principe e sovrano sulle nazioni.<br />Ecco,
    tu chiamerai gente che non conoscevi;<br />accorreranno a te nazioni che non
    ti conoscevano<br />a causa del Signore, tuo Dio,<br />del Santo d'Israele,
    che ti onora.<br />Cercate il Signore, mentre si fa trovare,<br />invocatelo,
    mentre è vicino.<br />L'empio abbandoni la sua via<br />e l'uomo iniquo i
    suoi pensieri;<br />ritorni al Signore che avrà misericordia di lui<br />e
    al nostro Dio che largamente perdona.<br />Perché i miei pensieri non sono i
    vostri pensieri,<br />le vostre vie non sono le mie vie. Oracolo del
    Signore.<br />Quanto il cielo sovrasta la terra,<br />tanto le mie vie
    sovrastano le vostre vie,<br />i miei pensieri sovrastano i vostri
    pensieri.<br />Come la pioggia e la neve scendono dal cielo<br />e non vi
    ritornano senza avere irrigato la terra,<br />senza averla fecondata e fatta
    germogliare,<br />perché dia il seme a chi semina e<br />il pane a chi
    mangia,<br />così sarà della mia parola uscita dalla mia bocca:<br />non
    ritornerà a me senza effetto,<br />senza aver operato ciò che desidero<br />e
    senza aver compiuto ciò per cui l'ho mandata».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_67" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Is 12, 2-6</span>
  </p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Attingeremo con gioia alle sorgenti della
  salvezza.
</div>
<div class="ital hijo hijo_69" ontouchend="cambialengua(this)">
  Ecco, Dio è la mia salvezza;<br />io avrò fiducia, non avrò timore,<br />perché
  mia forza e mio canto è il Signore;<br />egli è stato la mia salvezza.
</div>
<div class="ital hijo hijo_70" ontouchend="cambialengua(this)">
  <span class="red">R/. </span>Attingeremo con gioia alle sorgenti della
  salvezza.
</div>
<div class="ital hijo hijo_71" ontouchend="cambialengua(this)">
  Rendete grazie al Signore e invocate il suo nome,<br />proclamate fra i popoli
  le sue opere,<br />fate ricordare che il suo nome è sublime.
</div>
<div class="ital hijo hijo_72" ontouchend="cambialengua(this)">
  <span class="red">R/. </span>Attingeremo con gioia alle sorgenti della
  salvezza.
</div>
<div class="ital hijo hijo_73" ontouchend="cambialengua(this)">
  Cantate inni al Signore, perché ha fatto cose eccelse,<br />le conosca tutta
  la terra.<br />Canta ed esulta, tu che abiti in Sion,<br />perché grande in
  mezzo a te è il Santo d'Israele.
</div>
<div class="ital hijo hijo_74" ontouchend="cambialengua(this)">
  <span class="red">R/. </span>Attingeremo con gioia alle sorgenti della
  salvezza.
</div>
<div class="ital hijo hijo_75" ontouchend="cambialengua(this)">
  <p class="ReadingGospelTitle">SESTA LETTURA</p>
  <p class="Summary">Cammina allo splendore della luce del Signore.</p>
  <p class="Areadingfrom">
    Dal libro del profeta Baruc<span class="alindcha">3,9-15.32-4,4</span>
  </p>
  <p>
    Ascolta, Israele, i comandamenti della vita,<br />porgi l'orecchio per
    conoscere la prudenza.<br />Perché, Israele? Perché ti trovi in terra
    nemica<br />e sei diventato vecchio in terra straniera?<br />Perché ti sei
    contaminato con i morti<br />e sei nel numero di quelli che scendono negli
    inferi?<br />Tu hai abbandonato la fonte della sapienza!<br />Se tu avessi
    camminato nella via di Dio,<br />avresti abitato per sempre nella pace.<br />Impara
    dov'è la prudenza,<br />dov'è la forza, dov'è l'intelligenza,<br />per
    comprendere anche dov'è la longevità e la vita,<br />dov'è la luce degli
    occhi e la pace.<br />Ma chi ha scoperto la sua dimora,<br />chi è penetrato
    nei suoi tesori?<br />Ma colui che sa tutto, la conosce<br />e l'ha scrutata
    con la sua intelligenza,<br />colui che ha formato la terra per sempre<br />e
    l'ha riempita di quadrupedi,<br />colui che manda la luce ed essa corre,<br />l'ha
    chiamata, ed essa gli ha obbedito con tremore.<br />Le stelle hanno brillato
    nei loro posti di guardia<br />e hanno gioito;<br />egli le ha chiamate ed
    hanno risposto: «Eccoci!»,<br />e hanno brillato di gioia per colui che le
    ha create.<br />Egli è il nostro Dio,<br />e nessun altro può essere
    confrontato con lui.<br />Egli ha scoperto ogni via della sapienza<br />e
    l'ha data a Giacobbe, suo servo,<br />a Israele, suo amato.<br />Per questo
    è apparsa sulla terra<br />e ha vissuto fra gli uomini.<br />Essa è il libro
    dei decreti di Dio<br />e la legge che sussiste in eterno;<br />tutti coloro
    che si attengono ad<br />essa avranno la vita,<br />quanti l'abbandonano
    moriranno.<br />Ritorna, Giacobbe, e accoglila,<br />cammina allo splendore
    della sua luce.<br />Non dare a un altro la tua gloria<br />né i tuoi
    privilegi a una nazione straniera.<br />Beati siamo noi, o Israele,<br />perché
    ciò che piace a Dio è da noi conosciuto.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_76" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_77" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 18</span>
  </p>
</div>
<div class="ital hijo hijo_78" ontouchend="cambialengua(this)">
  <span class="red">R/. </span>Signore, tu hai parole di vita eterna.
</div>
<div class="ital hijo hijo_79" ontouchend="cambialengua(this)">
  La legge del Signore è perfetta,<br />rinfranca l'anima;<br />la testimonianza
  del Signore è stabile,<br />rende saggio il semplice.
</div>
<div class="ital hijo hijo_80" ontouchend="cambialengua(this)">
  <span class="red">R/. </span>Signore, tu hai parole di vita eterna.
</div>
<div class="ital hijo hijo_81" ontouchend="cambialengua(this)">
  I precetti del Signore sono retti,<br />fanno gioire il cuore;<br />il comando
  del Signore è limpido,<br />illumina gli occhi.
</div>
<div class="ital hijo hijo_82" ontouchend="cambialengua(this)">
  <span class="red">R/. </span>Signore, tu hai parole di vita eterna.
</div>
<div class="ital hijo hijo_83" ontouchend="cambialengua(this)">
  Il timore del Signore è puro,<br />rimane per sempre;<br />i giudizi del
  Signore sono fedeli,<br />sono tutti giusti.
</div>
<div class="ital hijo hijo_84" ontouchend="cambialengua(this)">
  <span class="red">R/. </span>Signore, tu hai parole di vita eterna.
</div>
<div class="ital hijo hijo_85" ontouchend="cambialengua(this)">
  Più preziosi dell'oro,<br />di molto oro fino,<br />più dolci del miele<br />e
  di un favo stillante.
</div>
<div class="ital hijo hijo_86" ontouchend="cambialengua(this)">
  <span class="red">R/. </span>Signore, tu hai parole di vita eterna.
</div>
<div class="ital hijo hijo_87" ontouchend="cambialengua(this)">
  <p class="ReadingGospelTitle">SETTIMA LETTURA</p>
  <p class="Summary">Vi aspergerò con acqua pura e vi darò un cuore nuovo.</p>
  <p class="Areadingfrom">
    Dal libro del profeta Ezechiele<span class="alindcha"> 36,16-28</span>
  </p>
  <p>
    Mi fu rivolta questa parola del Signore: «Figlio dell'uomo, la casa
    d'Israele, quando abitava la sua terra, la rese impura con la sua condotta e
    le sue azioni. Perciò ho riversato su di loro la mia ira per il sangue che
    avevano sparso nel paese e per gli idoli con i quali l'avevano contaminato.
    Li ho dispersi fra le nazioni e sono stati dispersi in altri territori: li
    ho giudicati secondo la loro condotta e le loro azioni.<br />Giunsero fra le
    nazioni dove erano stati spinti e profanarono il mio nome santo, perché di
    loro si diceva: “Costoro sono il popolo del Signore e tuttavia sono stati
    scacciati dal suo paese”. Ma io ho avuto riguardo del mio nome santo, che la
    casa d'Israele aveva profanato fra le nazioni presso le quali era giunta.<br />Perciò
    annuncia alla casa d'Israele: Così dice il Signore Dio: Io agisco non per
    riguardo a voi, casa d'Israele, ma per amore del mio nome santo, che voi
    avete profanato fra le nazioni presso le quali siete giunti. Santificherò il
    mio nome grande, profanato fra le nazioni, profanato da voi in mezzo a loro.
    Allora le nazioni sapranno che io sono il Signore – oracolo del Signore Dio
    –, quando mostrerò la mia santità in voi davanti ai loro occhi.<br />Vi
    prenderò dalle nazioni, vi radunerò da ogni terra e vi condurrò sul vostro
    suolo. Vi aspergerò con acqua pura e sarete purificati; io vi purificherò da
    tutte le vostre impurità e da tutti i vostri idoli; vi darò un cuore nuovo,
    metterò dentro di voi uno spirito nuovo, toglierò da voi il cuore di pietra
    e vi darò un cuore di carne.<br />Porrò il mio spirito dentro di voi e vi
    farò vivere secondo le mie leggi e vi farò osservare e mettere in pratica le
    mie norme. Abiterete nella terra che io diedi ai vostri padri; voi sarete il
    mio popolo e io sarò il vostro Dio».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_88" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_90" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 41</span>
  </p>
</div>
<div class="ital hijo hijo_91" ontouchend="cambialengua(this)">
  <span class="red">R/. </span>Come la cerva anela ai corsi d'acqua, così
  l'anima mia anela a te, o Dio.
</div>
<div class="ital hijo hijo_92" ontouchend="cambialengua(this)">
  L'anima mia ha sete di Dio,<br />del Dio vivente:<br />quando verrò e vedrò<br />il
  volto di Dio?
</div>
<div class="ital hijo hijo_93" ontouchend="cambialengua(this)">
  <span class="red">R/. </span>Come la cerva anela ai corsi d'acqua, così
  l'anima mia anela a te, o Dio.
</div>
<div class="ital hijo hijo_94" ontouchend="cambialengua(this)">
  Avanzavo tra la folla,<br />la precedevo fino alla casa di Dio,<br />fra canti
  di gioia e di lode<br />di una moltitudine in festa.
</div>
<div class="ital hijo hijo_95" ontouchend="cambialengua(this)">
  <span class="red">R/. </span>Come la cerva anela ai corsi d'acqua, così
  l'anima mia anela a te, o Dio.
</div>
<div class="ital hijo hijo_96" ontouchend="cambialengua(this)">
  Manda la tua luce e la tua verità:<br />siano esse a guidarmi,<br />mi
  conducano alla tua santa montagna,<br />alla tua dimora.
</div>
<div class="ital hijo hijo_97" ontouchend="cambialengua(this)">
  <span class="red">R/. </span>Come la cerva anela ai corsi d'acqua, così
  l'anima mia anela a te, o Dio.
</div>
<div class="ital hijo hijo_98" ontouchend="cambialengua(this)">
  Verrò all'altare di Dio,<br />a Dio, mia gioiosa esultanza.<br />A te canterò
  sulla cetra,<br />Dio, Dio mio.
</div>
<div class="ital hijo hijo_99" ontouchend="cambialengua(this)">
  <span class="red">R/. </span>Come la cerva anela ai corsi d'acqua, così
  l'anima mia anela a te, o Dio.
</div>
<div class="ital hijo hijo_102" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_103" ontouchend="cambialengua(this)">
  Crea in me, o Dio, un cuore puro,<br />rinnova in me uno spirito saldo.<br />Non
  scacciarmi dalla tua presenza<br />e non privarmi del tuo santo spirito.
</div>
<div class="ital hijo hijo_104" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_105" ontouchend="cambialengua(this)">
  Rendimi la gioia della tua salvezza,<br />sostienimi con uno spirito
  generoso.<br />Insegnerò ai ribelli le tue vie<br />e i peccatori a te
  ritorneranno.
</div>
<div class="ital hijo hijo_106" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_107" ontouchend="cambialengua(this)">
  Tu non gradisci il sacrificio;<br />se offro olocausti, tu non li accetti.<br />Uno
  spirito contrito è sacrificio a Dio;<br />un cuore contrito e affranto tu, o
  Dio non disprezzi.
</div>
<div class="ital hijo hijo_108" ontouchend="cambialengua(this)">
  <span class="red">R/. </span>Crea in me, o Dio, un cuore puro.
</div>
<div class="ital hijo hijo_109" ontouchend="cambialengua(this)">
  <p class="ReadingGospelTitle">EPISTOLA</p>
  <p class="Summary">Cristo risorto dai morti, non muore più.</p>
  <p class="Areadingfrom">
    Dalla lettera di san Paolo apostolo ai Romani<span class="alindcha">
      6,3-11</span>
  </p>
  <p>
    Fratelli, non sapete che quanti siamo stati battezzati in Cristo Gesù, siamo
    stati battezzati nella sua morte?<br />Per mezzo del battesimo dunque siamo
    stati sepolti insieme a lui nella morte affinché, come Cristo fu risuscitato
    dai morti per mezzo della gloria del Padre, così anche noi possiamo
    camminare in una vita nuova. Se infatti siamo stati intimamente uniti a lui
    a somiglianza della sua morte, lo saremo anche a somiglianza della sua
    risurrezione.<br />Lo sappiamo: l'uomo vecchio che è in noi è stato
    crocifisso con lui, affinché fosse reso inefficace questo corpo di peccato,
    e noi non fossimo più schiavi del peccato. Infatti chi è morto, è liberato
    dal peccato.<br />Ma se siamo morti con Cristo, crediamo che anche vivremo
    con lui, sapendo che Cristo, risorto dai morti, non muore più; la morte non
    ha più potere su di lui. Infatti egli morì, e morì per il peccato una volta
    per tutte; ora invece vive, e vive per Dio. Così anche voi consideratevi
    morti al peccato, ma viventi per Dio, in Cristo Gesù.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_110" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_111" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Salmo 117</span>
  </p>
</div>
<div class="ital hijo hijo_112" ontouchend="cambialengua(this)">
  <span class="red">R/. </span>Alleluia, alleluia, alleluia.
</div>
<div class="ital hijo hijo_113" ontouchend="cambialengua(this)">
  Rendete grazie al Signore perché è buono,<br />perché il suo amore è per
  sempre.<br />Dica Israele:<br />«Il suo amore è per sempre».
</div>
<div class="ital hijo hijo_114" ontouchend="cambialengua(this)">
  <span class="red">R/. </span>Alleluia, alleluia, alleluia.
</div>
<div class="ital hijo hijo_115" ontouchend="cambialengua(this)">
  La destra del Signore si è innalzata,<br />la destra del Signore ha fatto
  prodezze.<br />Non morirò, ma resterò in vita<br />e annuncerò le opere del
  Signore.
</div>
<div class="ital hijo hijo_116" ontouchend="cambialengua(this)">
  <span class="red">R/. </span>Alleluia, alleluia, alleluia.
</div>
<div class="ital hijo hijo_117" ontouchend="cambialengua(this)">
  La pietra scartata dai costruttori<br />è divenuta la pietra d'angolo.<br />Questo
  è stato fatto dal Signore:<br />una meraviglia ai nostri occhi.
</div>
<div class="ital hijo hijo_118" ontouchend="cambialengua(this)">
  <span class="red">R/. </span>Alleluia, alleluia, alleluia.
</div>
<div class="ital hijo hijo_119" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">È risorto dai morti, ed ecco, vi precede in Galilea</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">28, 1-10</span>
  </p>
</div>
<div class="ital hijo hijo_120" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_121" ontouchend="cambialengua(this)">
  <p>
    Dopo il sabato, all'alba del primo giorno della settimana, Maria di Magdala
    e l'altra Maria andarono a visitare la tomba.<br />Ed ecco, vi fu un gran
    terremoto. Un angelo del Signore, infatti, sceso dal cielo, si avvicinò,
    rotolò la pietra e si pose a sedere su di essa. Il suo aspetto era come
    folgore e il suo vestito bianco come neve. Per lo spavento che ebbero di
    lui, le guardie furono scosse e rimasero come morte.<br />L'angelo disse
    alle donne: «Voi non abbiate paura! So che cercate Gesù, il crocifisso. Non
    è qui. È risorto, infatti, come aveva detto; venite, guardate il luogo dove
    era stato deposto. Presto, andate a dire ai suoi discepoli: “È risorto dai
    morti, ed ecco, vi precede in Galilea; là lo vedrete”. Ecco, io ve l'ho
    detto».<br />Abbandonato in fretta il sepolcro con timore e gioia grande, le
    donne corsero a dare l'annuncio ai suoi discepoli. Ed ecco, Gesù venne loro
    incontro e disse: «Salute a voi!». Ed esse si avvicinarono, gli
    abbracciarono i piedi e lo adorarono. Allora Gesù disse loro: «Non temete;
    andate ad annunciare ai miei fratelli che vadano in Galilea: là mi
    vedranno».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_122" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Gesù Nazareno, il crocifisso, è risorto,</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">16, 1-7</span><span class="alindcha"></span>
  </p>
</div>
<div class="ital hijo hijo_123" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_124" ontouchend="cambialengua(this)">
  <p class="TheWordoftheLord4">
    Passato il sabato, Maria di Magdala, Maria madre di Giacomo e Salome
    comprarono oli aromatici per andare a ungerlo. Di buon mattino, il primo
    giorno della settimana, vennero al sepolcro al levare del sole.<br />Dicevano
    tra loro: «Chi ci farà rotolare via la pietra dall'ingresso del sepolcro?».
    Alzando lo sguardo, osservarono che la pietra era già stata fatta rotolare,
    benché fosse molto grande. Entrate nel sepolcro, videro un giovane, seduto
    sulla destra, vestito d'una veste bianca, ed ebbero paura. Ma egli disse
    loro: «Non abbiate paura! Voi cercate Gesù Nazareno, il crocifisso. È
    risorto, non è qui. Ecco il luogo dove l'avevano posto. Ma andate, dite ai
    suoi discepoli e a Pietro: “Egli vi precede in Galilea. Là lo vedrete, come
    vi ha detto”».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_125" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Perché cercate tra i morti colui che è vivo?</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">24,1-12</span><span class="alindcha"></span>
  </p>
</div>
<div class="ital hijo hijo_126" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_127" ontouchend="cambialengua(this)">
  <p class="TheWordoftheLord4">
    Il primo giorno della settimana, al mattino presto esse si recarono al
    sepolcro, portando con sé gli aromi che avevano preparato. Trovarono che la
    pietra era stata rimossa dal sepolcro e, entrate, non trovarono il corpo del
    Signore Gesù.<br />Mentre si domandavano che senso avesse tutto questo, ecco
    due uomini presentarsi a loro in abito sfolgorante. Le donne, impaurite,
    tenevano il volto chinato a terra, ma quelli dissero loro: «Perché cercate
    tra i morti colui che è vivo? Non è qui, è risorto. Ricordatevi come vi
    parlò quando era ancora in Galilea e diceva: “Bisogna che il Figlio
    dell'uomo sia<br />consegnato in mano ai peccatori, sia crocifisso e risorga
    il terzo giorno”».<br />Ed esse si ricordarono delle sue parole e, tornate
    dal sepolcro, annunciarono tutto questo agli Undici e a tutti gli altri.
    Erano Maria Maddalena, Giovanna e Maria madre di Giacomo. Anche le altre,
    che erano con loro, raccontavano queste cose agli apostoli.<br />Quelle
    parole parvero a loro come un vaneggiamento e non credevano ad esse. Pietro
    tuttavia si alzò, corse al sepolcro e, chinatosi, vide soltanto i teli. E
    tornò indietro, pieno di stupore per l'accaduto.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_128" ontouchend="cambialengua(this)">
  <span class="red">R/. </span>Lode a te, o Cristo.
</div>
