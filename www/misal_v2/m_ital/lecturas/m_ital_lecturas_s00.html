<div class="ital hijo hijo_1" ontouchend="cambialengua(this)">
  <h2>SETTIMANA SANTA<br />DOMENICA DELLE PALME:<br />PASSIONE DEL SIGNORE</h2>
  <h3>Alla commemorazione dell'ingresso del Signore in Gerusalemme</h3>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Benedetto colui che viene nel nome del Signore!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">21,1-11</span>
  </p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_4" ontouchend="cambialengua(this)">
  <p class="TheWordoftheLord4">
    Quando furono vicini a Gerusalemme e giunsero presso Bètfage, verso il monte
    degli Ulivi, Gesù mandò due discepoli, dicendo loro: «Andate nel villaggio
    di fronte a voi e subito troverete un'asina, legata, e con essa un puledro.
    Slegateli e conduceteli da me. E se qualcuno vi dirà qualcosa, rispondete:
    “Il Signore ne ha bisogno, ma li rimanderà indietro subito”». Ora questo
    avvenne perché si compisse ciò che era stato detto per mezzo del profeta:
    Dite alla figlia di Sion: Ecco, a te viene il tuo re, mite, seduto su
    un'asina e su un puledro, figlio di una bestia da soma.<br />I discepoli
    andarono e fecero quello che aveva ordinato loro Gesù: condussero l'asina e
    il puledro, misero su di essi i mantelli ed egli vi si pose a sedere. La
    folla, numerosissima, stese i propri mantelli sulla strada, mentre altri
    tagliavano rami dagli alberi e li stendevano sulla strada. La folla che lo
    precedeva e quella che lo seguiva, gridava: «Osanna al figlio di Davide!<br />Benedetto
    colui che viene nel nome del Signore! Osanna nel più alto dei cieli!».<br />Mentre
    egli entrava in Gerusalemme, tutta la città fu presa da agitazione e diceva:
    «Chi è costui?». E la folla rispondeva: «Questi è il profeta Gesù, da
    Nazaret di Galilea».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_5" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Benedetto colui che viene nel nome del Signore!</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">11,1-10</span>
  </p>
</div>
<div class="ital hijo hijo_6" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_7" ontouchend="cambialengua(this)">
  <p class="TheWordoftheLord4">
    Quando furono vicini a Gerusalemme, verso Bètfage e Betania, presso il monte
    degli Ulivi, mandò due dei suoi discepoli e disse loro: «Andate nel
    villaggio di fronte a voi e subito, entrando in esso, troverete un puledro
    legato, sul quale nessuno è ancora salito. Slegatelo e portatelo qui. E se
    qualcuno vi dirà: “Perché fate questo?”, rispondete: “Il Signore ne ha
    bisogno, ma lo rimanderà qui subito”».<br />Andarono e trovarono un puledro
    legato vicino a una porta, fuori sulla strada, e lo slegarono. Alcuni dei
    presenti dissero loro: «Perché slegate questo puledro?». Ed essi risposero
    loro come aveva detto Gesù. E li lasciarono fare.<br />Portarono il puledro
    da Gesù, vi gettarono sopra i loro mantelli ed egli vi salì sopra. Molti
    stendevano i propri mantelli sulla strada, altri invece delle fronde,
    tagliate nei campi. Quelli che precedevano e quelli che seguivano,
    gridavano:<br />«Osanna!<br />Benedetto colui che viene nel nome del
    Signore!<br />Benedetto il Regno che viene, del nostro padre Davide!<br />Osanna
    nel più alto dei cieli!».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_8" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Benedetto colui che viene nel nome del Signore.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Giovanni<span
      class="alindcha">12,12-16</span>
  </p>
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_10" ontouchend="cambialengua(this)">
  <p class="TheWordoftheLord4">
    In quel tempo, la grande folla che era venuta per la festa, udito che Gesù
    veniva a Gerusalemme, prese dei rami di palme e uscì incontro a lui
    gridando:
  </p>
  <p>
    «Osanna! Benedetto colui che viene nel nome del Signore, il re d'Israele!».
  </p>
  <p>
    Gesù, trovato un asinello, vi montò sopra, come sta scritto: «Non temere,
    figlia di Sion! Ecco, il tuo re viene, seduto su un puledro d'asina».
  </p>
  <p>
    I suoi discepoli sul momento non compresero queste cose; ma, quando Gesù fu
    glorificato, si ricordarono che di lui erano state scritte queste cose e che
    a lui essi le avevano fatte.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_11" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Benedetto colui che viene nel nome del Signore.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">19,28-40</span>
  </p>
</div>
<div class="ital hijo hijo_12" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_13" ontouchend="cambialengua(this)">
  <p class="TheWordoftheLord4">
    In quel tempo, Gesù camminava davanti a tutti salendo verso Gerusalemme.
    Quando fu vicino a Bètfage e a Betania, presso il monte detto degli Ulivi,
    inviò due discepoli dicendo: «Andate nel villaggio di fronte; entrando,
    troverete un puledro legato, sul quale non è mai salito nessuno. Slegatelo e
    conducetelo qui. E se qualcuno vi domanda: “Perché lo slegate?”,
    risponderete così: “Il Signore ne ha bisogno”».<br />Gli inviati andarono e
    trovarono come aveva loro detto. Mentre slegavano il puledro, i proprietari
    dissero loro: «Perché slegate il puledro?». Essi risposero: «Il Signore ne
    ha bisogno».<br />Lo condussero allora da Gesù; e gettati i loro mantelli
    sul puledro, vi fecero salire Gesù. Mentre egli avanzava, stendevano i loro
    mantelli sulla strada.<br />Era ormai vicino alla discesa del monte degli
    Ulivi, quando tutta la folla dei discepoli, pieni di gioia, cominciò a
    lodare Dio a gran voce per tutti i prodigi che avevano veduto, dicendo:<br />«Benedetto
    colui che viene,<br />il re, nel nome del Signore.<br />Pace in cielo e<br />gloria
    nel più alto dei cieli!».<br />Alcuni farisei tra la folla gli dissero:
    «Maestro, rimprovera i tuoi discepoli». Ma egli rispose: «Io vi dico che, se
    questi taceranno, grideranno le pietre».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_14" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_15" ontouchend="cambialengua(this)">
  <h2>DOMENICA DELLE PALME<br />PASSIONE DEL SIGNORE</h2>
</div>
<div class="ital hijo hijo_16" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Non ho sottratto la faccia agli insulti e agli sputi, sapendo di non restare
    confuso.
  </p>
  <p class="Areadingfrom">
    Dal libro del profeta Isaia<span class="alindcha"> 50,4-7</span>
  </p>
  <p>
    Il Signore Dio mi ha dato una lingua da discepolo,<br />perché io sappia
    indirizzare<br />una parola allo sfiduciato.<br />Ogni mattina fa attento il
    mio orecchio<br />perché io ascolti come i discepoli.<br />Il Signore Dio mi
    ha aperto l'orecchio<br />e io non ho opposto resistenza,<br />non mi sono
    tirato indietro.<br />Ho presentato il mio dorso ai flagellatori,<br />le
    mie guance a coloro che mi strappavano la barba;<br />non ho sottratto la
    faccia<br />agli insulti e agli sputi.<br />Il Signore Dio mi assiste,<br />per
    questo non resto svergognato,<br />per questo rendo la mia faccia dura come
    pietra,<br />sapendo di non restare confuso.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_17" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_18" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Sal 21</span>
  </p>
</div>
<div class="ital hijo hijo_19" ontouchend="cambialengua(this)">
  <span class="red">R/. </span>Dio mio, Dio mio, perché mi hai abbandonato?
</div>
<div class="ital hijo hijo_20" ontouchend="cambialengua(this)">
  Si fanno beffe di me quelli che mi vedono,<br />storcono le labbra, scuotono
  il capo:<br />«Si rivolga al Signore; lui lo liberi,<br />lo porti in salvo,
  se davvero lo ama!».
</div>
<div class="ital hijo hijo_21" ontouchend="cambialengua(this)">
  <span class="red">R/. </span>Dio mio, Dio mio, perché mi hai abbandonato?
</div>
<div class="ital hijo hijo_22" ontouchend="cambialengua(this)">
  Un branco di cani mi circonda,<br />mi accerchia una banda di malfattori;<br />hanno
  scavato le mie mani e i miei piedi.<br />Posso contare tutte le mie ossa.
</div>
<div class="ital hijo hijo_23" ontouchend="cambialengua(this)">
  <span class="red">R/. </span>Dio mio, Dio mio, perché mi hai abbandonato?
</div>
<div class="ital hijo hijo_24" ontouchend="cambialengua(this)">
  Si dividono le mie vesti,<br />sulla mia tunica gettano la sorte.<br />Ma tu,
  Signore, non stare lontano,<br />mia forza, vieni presto in mio aiuto.
</div>
<div class="ital hijo hijo_25" ontouchend="cambialengua(this)">
  <span class="red">R/. </span>Dio mio, Dio mio, perché mi hai abbandonato?
</div>
<div class="ital hijo hijo_26" ontouchend="cambialengua(this)">
  Annuncerò il tuo nome ai miei fratelli,<br />ti loderò in mezzo
  all'assemblea.<br />Lodate il Signore, voi suoi fedeli,<br />gli dia gloria
  tutta la discendenza di Giacobbe,<br />lo tema tutta la discendenza d'Israele.
</div>
<div class="ital hijo hijo_27" ontouchend="cambialengua(this)">
  <span class="red">R/. </span>Dio mio, Dio mio, perché mi hai abbandonato?
</div>
<div class="ital hijo hijo_28" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">Cristo umiliò se stesso, per questo Dio lo esaltò.</p>
  <p class="Areadingfrom">
    Dalla lettera di san Paolo apostolo ai Filippesi<span class="alindcha">2,6-11</span>
  </p>
  <p>
    Cristo Gesù, pur essendo nella condizione di Dio,<br />non ritenne un
    privilegio<br />l'essere come Dio,<br />ma svuotò se stesso<br />assumendo
    una condizione di servo,<br />diventando simile agli uomini.<br />Dall'aspetto
    riconosciuto come uomo,<br />umiliò se stesso<br />facendosi obbediente fino
    alla morte<br />e a una morte di croce.<br />Per questo Dio lo esaltò<br />e
    gli donò il nome<br />che è al di sopra di ogni nome,<br />perché nel nome
    di Gesù<br />ogni ginocchio si pieghi<br />nei cieli, sulla terra e sotto
    terra,<br />e ogni lingua proclami:<br />«Gesù Cristo è Signore!»,<br />a
    gloria di Dio Padre.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_29" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_30" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Lode e onore a te, Signore Gesù!<br />Cristo si è fatto obbediente<br />fino
    alla morte e a una morte di croce.<br />Per questo Dio lo esaltò e gli donò
    il nome<br />che è al di sopra di ogni nome.<br />Lode e onore a te, Signore
    Gesù!
  </p>
</div>
<div class="ital hijo hijo_32" ontouchend="cambialengua(this)">
  <p class="ReadingGospelTitle">Vangelo</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">26, 14 - 27, 66</span>
  </p>
</div>
<div class="ital hijo hijo_33" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_34" ontouchend="cambialengua(this)">
  <p class="red" style="width: 100%; text-align: center">
    - Quanto volete darmi perché io ve lo consegni?
  </p>
  <p>
    In quel tempo, uno dei Dodici, chiamato Giuda Iscariota, andò dai capi dei
    sacerdoti e disse: «Quanto volete darmi perché io ve lo consegni?». E quelli
    gli fissarono trenta monete d'argento. Da quel momento cercava l'occasione
    propizia per consegnare Gesù.
  </p>
  <p class="red" style="width: 100%; text-align: center">
    Dove vuoi che prepariamo per te, perché tu possa mangiare la Pasqua?
  </p>
  <p>
    Il primo giorno degli Azzimi, i discepoli si avvicinarono a Gesù e gli
    dissero: «Dove vuoi che prepariamo per te, perché tu possa mangiare la
    Pasqua?». Ed egli rispose: «Andate in città da un tale e ditegli: Il Maestro
    dice: Il mio tempo è vicino; farò la Pasqua da te con i miei discepoli». I
    discepoli fecero come aveva loro ordinato Gesù, e prepararono la Pasqua.
  </p>
  <p class="red" style="width: 100%; text-align: center">
    Uno di voi mi tradirà
  </p>
  <p>
    Venuta la sera, si mise a tavola con i Dodici. Mentre mangiavano, disse: «In
    verità io vi dico: uno di voi mi tradirà». Ed essi, profondamente
    rattristati, cominciarono ciascuno a domandargli: «Sono forse io, Signore?».
    Ed egli rispose: «Colui che ha messo con me la mano nel piatto, è quello che
    mi tradirà. Il Figlio dell'uomo se ne va, come sta scritto di lui; ma guai a
    quell'uomo dal quale il Figlio dell'uomo viene tradito! Meglio per
    quell'uomo se non fosse mai nato!». Giuda, il traditore, disse: «Rabbì, sono
    forse io?». Gli rispose: «Tu l'hai detto».
  </p>
  <p class="red" style="width: 100%; text-align: center">
    Questo è il mio corpo; questo è il mio sangue
  </p>
  <p>
    Ora, mentre mangiavano, Gesù prese il pane, recitò la benedizione, lo spezzò
    e, mentre lo dava ai discepoli, disse: «Prendete, mangiate: questo è il mio
    corpo». Poi prese il calice, rese grazie e lo diede loro, dicendo: «Bevetene
    tutti, perché questo è il mio sangue dell'alleanza, che è versato per molti
    per il perdono dei peccati. Io vi dico che d'ora in poi non berrò di questo
    frutto della vite fino al giorno in cui lo berrò nuovo con voi, nel regno
    del Padre mio». Dopo aver cantato l'inno, uscirono verso il monte degli
    Ulivi.
  </p>
  <p class="red" style="width: 100%; text-align: center">
    Percuoterò il pastore e saranno disperse le pecore del gregge
  </p>
  <p>
    Allora Gesù disse loro: «Questa notte per tutti voi sarò motivo di scandalo.
    Sta scritto infatti: Percuoterò il pastore e saranno disperse le pecore del
    gregge. Ma, dopo che sarò risorto, vi precederò in Galilea».<br />Pietro gli
    disse: «Se tutti si scandalizzeranno di te, io non mi scandalizzerò mai».
    Gli disse Gesù: «In verità io ti dico: questa notte, prima che il gallo
    canti, tu mi rinnegherai tre volte». Pietro gli rispose: «Anche se dovessi
    morire con te, io non ti rinnegherò». Lo stesso dissero tutti i discepoli.
  </p>
  <p class="red" style="width: 100%; text-align: center">
    Cominciò a provare tristezza e angoscia
  </p>
  <p>
    Allora Gesù andò con loro in un podere, chiamato Getsemani, e disse ai
    discepoli: «Sedetevi qui, mentre io vado là a pregare». E, presi con sé
    Pietro e i due figli di Zebedeo, cominciò a provare tristezza e angoscia. E
    disse loro: «La mia anima è triste fino alla morte; restate qui e vegliate
    con me». Andò un poco più avanti, cadde faccia a terra e pregava, dicendo:
    «Padre mio, se è possibile, passi via da me questo calice! Però non come
    voglio io, ma come vuoi tu!».<br />Poi venne dai discepoli e li trovò
    addormentati. E disse a Pietro: «Così, non siete stati capaci di vegliare
    con me una sola ora? Vegliate e pregate, per non entrare in tentazione. Lo
    spirito è pronto, ma la carne è debole». Si allontanò una seconda volta e
    pregò dicendo: «Padre mio, se questo calice non può passare via senza che io
    lo beva, si compia la tua volontà». Poi venne e li trovò di nuovo
    addormentati, perché i loro occhi si erano fatti pesanti. Li lasciò, si
    allontanò di nuovo e pregò per la terza volta, ripetendo le stesse parole.
    Poi si avvicinò ai discepoli e disse loro: «Dormite pure e riposatevi! Ecco,
    l'ora è vicina e il Figlio dell'uomo viene consegnato in mano ai peccatori.
    Alzatevi, andiamo! Ecco, colui che mi tradisce è vicino».
  </p>
  <p class="red" style="width: 100%; text-align: center">
    Misero le mani addosso a Gesù e lo arrestarono
  </p>
  <p>
    Mentre ancora egli parlava, ecco arrivare Giuda, uno dei Dodici, e con lui
    una grande folla con spade e bastoni, mandata dai capi dei sacerdoti e dagli
    anziani del popolo. Il traditore aveva dato loro un segno, dicendo: «Quello
    che bacerò, è lui; arrestatelo!». Subito si avvicinò a Gesù e disse: «Salve,
    Rabbi!». E lo baciò. E Gesù gli disse: «Amico, per questo sei qui!». Allora
    si fecero avanti, misero le mani addosso a Gesù e lo arrestarono. Ed ecco,
    uno di quelli che erano con Gesù impugnò la spada, la estrasse e colpì il
    servo del sommo sacerdote, staccandogli un orecchio. Allora Gesù gli disse:
    «Rimetti la tua spada al suo posto, perché tutti quelli che prendono la
    spada, di spada moriranno. O credi che io non possa pregare il Padre mio,
    che metterebbe subito a mia disposizione più di dodici legioni di angeli? Ma
    allora come si compirebbero le Scritture, secondo le quali così deve
    avvenire?». In quello stesso momento Gesù disse alla folla: «Come se fossi
    un ladro siete venuti a prendermi con spade e bastoni. Ogni giorno sedevo
    nel tempio a insegnare, e non mi avete arrestato. Ma tutto questo è avvenuto
    perché si compissero le Scritture dei profeti». Allora tutti i discepoli lo
    abbandonarono e fuggirono.
  </p>
  <p class="red" style="width: 100%; text-align: center">
    Vedrete il Figlio dell'uomo seduto alla destra della Potenza
  </p>
  <p>
    Quelli che avevano arrestato Gesù lo condussero dal sommo sacerdote Caifa,
    presso il quale si erano riuniti gli scribi e gli anziani. Pietro intanto lo
    aveva seguito, da lontano, fino al palazzo del sommo sacerdote; entrò e
    stava seduto fra i servi, per vedere come sarebbe andata a finire.<br />I
    capi dei sacerdoti e tutto il sinedrio cercavano una falsa testimonianza
    contro Gesù, per metterlo a morte; ma non la trovarono, sebbene si fossero
    presentati molti falsi testimoni. Finalmente se ne presentarono due, che
    affermarono: «Costui ha dichiarato: Posso distruggere il tempio di Dio e
    ricostruirlo in tre giorni». Il sommo sacerdote si alzò e gli disse: «Non
    rispondi nulla? Che cosa testimoniano costoro contro di te?». Ma Gesù
    taceva. Allora il sommo sacerdote gli disse: «Ti scongiuro, per il Dio
    vivente, di dirci se sei tu il Cristo, il Figlio di Dio». «Tu l'hai detto -
    gli rispose Gesù -; anzi io vi dico: d'ora innanzi vedrete il Figlio
    dell'uomo seduto alla destra della Potenza e venire sulle nubi del
    cielo».<br />Allora il sommo sacerdote si stracciò le vesti dicendo: «Ha
    bestemmiato! Che bisogno abbiamo ancora di testimoni? Ecco, ora avete udito
    la bestemmia; che ve ne pare?». E quelli risposero: «È reo di morte!».
    Allora gli sputarono in faccia e lo percossero; altri lo schiaffeggiarono,
    dicendo: «Fa' il profeta per noi, Cristo! Chi è che ti ha colpito?».
  </p>
  <p class="red" style="width: 100%; text-align: center">
    Prima che il gallo canti, tu mi rinnegherai tre volte
  </p>
  <p>
    Pietro intanto se ne stava seduto fuori, nel cortile. Una giovane serva gli
    si avvicinò e disse: «Anche tu eri con Gesù, il Galileo!». Ma egli negò
    davanti a tutti dicendo: «Non capisco che cosa dici». Mentre usciva verso
    l'atrio, lo vide un'altra serva e disse ai presenti: «Costui era con Gesù,
    il Nazareno». Ma egli negò di nuovo, giurando: «Non conosco quell'uomo!».
    Dopo un poco, i presenti si avvicinarono e dissero a Pietro: «È vero, anche
    tu sei uno di loro: infatti il tuo accento ti tradisce!». Allora egli
    cominciò a imprecare e a giurare: «Non conosco quell'uomo!». E subito un
    gallo cantò. E Pietro si ricordò della parola di Gesù, che aveva detto:
    «Prima che il gallo canti, tu mi rinnegherai tre volte». E, uscito fuori,
    pianse amaramente.
  </p>
  <p class="red" style="width: 100%; text-align: center">
    Consegnarono Gesù al governatore Pilato
  </p>
  <p>
    Venuto il mattino, tutti i capi dei sacerdoti e gli anziani del popolo
    tennero consiglio contro Gesù per farlo morire. Poi lo misero in catene, lo
    condussero via e lo consegnarono al governatore Pilato.<br />Allora Giuda -
    colui che lo tradì -, vedendo che Gesù era stato condannato, preso dal
    rimorso, riportò le trenta monete d'argento ai capi dei sacerdoti e agli
    anziani, dicendo: «Ho peccato, perché ho tradito sangue innocente». Ma
    quelli dissero: «A noi che importa? Pensaci tu!». Egli allora, gettate le
    monete d'argento nel tempio, si allontanò e andò a impiccarsi. I capi dei
    sacerdoti, raccolte le monete, dissero: «Non è lecito metterle nel tesoro,
    perché sono prezzo di sangue». Tenuto consiglio, comprarono con esse il
    Campo del vasaio per la sepoltura degli stranieri. Perciò quel campo fu
    chiamato Campo di sangue fino al giorno d'oggi. Allora si compì quanto era
    stato detto per mezzo del profeta Geremia: «E presero trenta monete
    d'argento, il prezzo di colui che a tal prezzo fu valutato dai figli
    d'Israele, e le diedero per il campo del vasaio, come mi aveva ordinato il
    Signore».
  </p>
  <p class="red" style="width: 100%; text-align: center">
    Sei tu il re dei Giudei?
  </p>
  <p>
    Gesù intanto comparve davanti al governatore, e il governatore lo interrogò
    dicendo: «Sei tu il re dei Giudei?». Gesù rispose: «Tu lo dici». E mentre i
    capi dei sacerdoti e gli anziani lo accusavano, non rispose nulla.<br />Allora
    Pilato gli disse: «Non senti quante testimonianze portano contro di te?». Ma
    non gli rispose neanche una parola, tanto che il governatore rimase assai
    stupito. A ogni festa, il governatore era solito rimettere in libertà per la
    folla un carcerato, a loro scelta. In quel momento avevano un carcerato
    famoso, di nome Barabba. Perciò, alla gente che si era radunata, Pilato
    disse: «Chi volete che io rimetta in libertà per voi: Barabba o Gesù,
    chiamato Cristo?». Sapeva bene infatti che glielo avevano consegnato per
    invidia.<br />Mentre egli sedeva in tribunale, sua moglie gli mandò a dire:
    «Non avere a che fare con quel giusto, perché oggi, in sogno, sono stata
    molto turbata per causa sua». Ma i capi dei sacerdoti e gli anziani
    persuasero la folla a chiedere Barabba e a far morire Gesù. Allora il
    governatore domandò loro: «Di questi due, chi volete che io rimetta in
    libertà per voi?». Quelli risposero: «Barabba!». Chiese loro Pilato: «Ma
    allora, che farò di Gesù, chiamato Cristo?». Tutti risposero: «Sia
    crocifisso!». Ed egli disse: «Ma che male ha fatto?». Essi allora gridavano
    più forte: «Sia crocifisso!».<br />Pilato, visto che non otteneva nulla,
    anzi che il tumulto aumentava, prese dell'acqua e si lavò le mani davanti
    alla folla, dicendo: «Non sono responsabile di questo sangue. Pensateci
    voi!». E tutto il popolo rispose: «Il suo sangue ricada su di noi e sui
    nostri figli». Allora rimise in libertà per loro Barabba e, dopo aver fatto
    flagellare Gesù, lo consegnò perché fosse crocifisso.
  </p>
  <p class="red" style="width: 100%; text-align: center">
    Salve, re dei Giudei!
  </p>
  <p>
    Allora i soldati del governatore condussero Gesù nel pretorio e gli
    radunarono attorno tutta la truppa. Lo spogliarono, gli fecero indossare un
    mantello scarlatto, intrecciarono una corona di spine, gliela posero sul
    capo e gli misero una canna nella mano destra. Poi, inginocchiandosi davanti
    a lui, lo deridevano: «Salve, re dei Giudei!». Sputandogli addosso, gli
    tolsero di mano la canna e lo percuotevano sul capo. Dopo averlo deriso, lo
    spogliarono del mantello e gli rimisero le sue vesti, poi lo condussero via
    per crocifiggerlo.
  </p>
  <p class="red" style="width: 100%; text-align: center">
    Insieme a lui vennero crocifissi due ladroni
  </p>
  <p>
    Mentre uscivano, incontrarono un uomo di Cirene, chiamato Simone, e lo
    costrinsero a portare la sua croce. Giunti al luogo detto Golgota, che
    significa «Luogo del cranio», gli diedero da bere vino mescolato con fiele.
    Egli lo assaggiò, ma non ne volle bere. Dopo averlo crocifisso, si divisero
    le sue vesti, tirandole a sorte. Poi, seduti, gli facevano la guardia. Al di
    sopra del suo capo posero il motivo scritto della sua condanna: «Costui è
    Gesù, il re dei Giudei».<br />Insieme a lui vennero crocifissi due ladroni,
    uno a destra e uno a sinistra.
  </p>
  <p class="red" style="width: 100%; text-align: center">
    Se tu sei Figlio di Dio, scendi dalla croce!
  </p>
  <p>
    Quelli che passavano di lì lo insultavano, scuotendo il capo e dicendo: «Tu,
    che distruggi il tempio e in tre giorni lo ricostruisci, salva te stesso, se
    tu sei Figlio di Dio, e scendi dalla croce!». Così anche i capi dei
    sacerdoti, con gli scribi e gli anziani, facendosi beffe di lui dicevano:
    «Ha salvato altri e non può salvare se stesso! È il re d'Israele; scenda ora
    dalla croce e crederemo in lui. Ha confidato in Dio; lo liberi lui, ora, se
    gli vuol bene. Ha detto infatti: Sono Figlio di Dio!». Anche i ladroni
    crocifissi con lui lo insultavano allo stesso modo.
  </p>
  <p class="red" style="width: 100%; text-align: center">
    Elì, Elì, lemà sabactàni?
  </p>
  <p>
    A mezzogiorno si fece buio su tutta la terra, fino alle tre del pomeriggio.
    Verso le tre, Gesù gridò a gran voce: «Elì, Elì, lemà sabactàni?», che
    significa: «Dio mio, Dio mio, perché mi hai abbandonato?». Udendo questo,
    alcuni dei presenti dicevano: «Costui chiama Elia». E subito uno di loro
    corse a prendere una spugna, la inzuppò di aceto, la fissò su una canna e
    gli dava da bere. Gli altri dicevano: «Lascia! Vediamo se viene Elia a
    salvarlo!». Ma Gesù di nuovo gridò a gran voce ed emise lo spirito.
  </p>
  <p class="red" style="width: 100%; text-align: center">
    (Qui si genuflette e si fa una breve pausa)
  </p>
  <p>
    Ed ecco, il velo del tempio si squarciò in due, da cima a fondo, la terra
    tremò, le rocce si spezzarono, i sepolcri si aprirono e molti corpi di
    santi, che erano morti, risuscitarono. Uscendo dai sepolcri, dopo la sua
    risurrezione, entrarono nella città santa e apparvero a molti. Il
    centurione, e quelli che con lui facevano la guardia a Gesù, alla vista del
    terremoto e di quello che succedeva, furono presi da grande timore e
    dicevano: «Davvero costui era Figlio di Dio!».<br />Vi erano là anche molte
    donne, che osservavano da lontano; esse avevano seguito Gesù dalla Galilea
    per servirlo. Tra queste c'erano Maria di Magdala, Maria madre di Giacomo e
    di Giuseppe, e la madre dei figli di Zebedeo.
  </p>
  <p class="red" style="width: 100%; text-align: center">
    Giuseppe prese il corpo di Gesù e lo depose nel suo sepolcro nuovo
  </p>
  <p>
    Venuta la sera, giunse un uomo ricco, di Arimatea, chiamato Giuseppe; anche
    lui era diventato discepolo di Gesù. Questi si presentò a Pilato e chiese il
    corpo di Gesù. Pilato allora ordinò che gli fosse consegnato. Giuseppe prese
    il corpo, lo avvolse in un lenzuolo pulito e lo depose nel suo sepolcro
    nuovo, che si era fatto scavare nella roccia; rotolata poi una grande pietra
    all'entrata del sepolcro, se ne andò. Lì, sedute di fronte alla tomba,
    c'erano Maria di Magdala e l'altra Maria.
  </p>
  <p class="red" style="width: 100%; text-align: center">
    Avete le guardie: andate e assicurate la sorveglianza come meglio credete
  </p>
  <p>
    Il giorno seguente, quello dopo la Parasceve, si riunirono presso Pilato i
    capi dei sacerdoti e i farisei, dicendo: «Signore, ci siamo ricordati che
    quell'impostore, mentre era vivo, disse: Dopo tre giorni risorgerò. Ordina
    dunque che la tomba venga vigilata fino al terzo giorno, perché non arrivino
    i suoi discepoli, lo rubino e poi dicano al popolo: È risorto dai morti.
    Così quest'ultima impostura sarebbe peggiore della prima!». Pilato disse
    loro: «Avete le guardie: andate e assicurate la sorveglianza come meglio
    credete». Essi andarono e, per rendere sicura la tomba, sigillarono la
    pietra e vi lasciarono le guardie.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_36" ontouchend="cambialengua(this)">
  <p class="ReadingGospelTitle">Vangelo</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">27, 11-54</span>
  </p>
</div>
<div class="ital hijo hijo_37" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_38" ontouchend="cambialengua(this)">
  <p class="TheWordoftheLord4">
    Gesù intanto comparve davanti al governatore, e il governatore l'interrogò
    dicendo: “Sei tu il re dei Giudei?”. Gesù rispose “Tu lo dici”. E mentre lo
    accusavano i sommi sacerdoti e gli anziani, non rispondeva nulla. Allora
    Pilato gli disse: “Non senti quante cose attestano contro di te?”. Ma Gesù
    non gli rispose neanche una parola, con grande meraviglia del governatore.
  </p>
  <p>
    Il governatore era solito, per ciascuna festa di Pasqua, rilasciare al
    popolo un prigioniero, a loro scelta. Avevano in quel tempo un prigioniero
    famoso, detto Barabba. Mentre quindi si trovavano riuniti, Pilato disse
    loro: “Chi volete che vi rilasci: Barabba o Gesù chiamato il Cristo?”.
    Sapeva bene infatti che glielo avevano consegnato per invidia.
  </p>
  <p>
    Mentre egli sedeva in tribunale, sua moglie gli mandò a dire: “Non avere a
    che fare con quel giusto; perché oggi fui molto turbata in sogno, per causa
    sua”. Ma i sommi sacerdoti e gli anziani persuasero la folla a richiedere
    Barabba e a far morire Gesù. Allora il governatore domandò: “Chi dei due
    volete che vi rilasci?”. Quelli risposero: “Barabba!”. Disse loro Pilato:
    “Che farò dunque di Gesù chiamato il Cristo?”. Tutti gli risposero: “Sia
    crocifisso!”. Ed egli aggiunse: “Ma che male ha fatto?”. Essi allora
    urlarono: “Sia crocifisso!”. Pilato, visto che non otteneva nulla, anzi che
    il tumulto cresceva sempre più, presa dell'acqua, si lavò le mani davanti
    alla folla: “Non sono responsabile, disse, di questo sangue; vedetevela
    voi!”. E tutto il popolo rispose: “Il suo sangue ricada sopra di noi e sopra
    i nostri figli”. Allora rilasciò loro Barabba e, dopo aver fatto flagellare
    Gesù, lo consegnò ai soldati perché fosse crocifisso. Allora i soldati del
    governatore condussero Gesù nel pretorio e gli radunarono attorno tutta la
    coorte. Spogliatolo, gli misero addosso un manto scarlatto e, intrecciata
    una corona di spine, gliela posero sul capo, con una canna nella destra; poi
    mentre gli si inginocchiavano davanti, lo schernivano: “Salve, re dei
    Giudei!”. E sputandogli addosso, gli tolsero di mano la canna e lo
    percuotevano sul capo.
  </p>
  <p>
    Dopo averlo così schernito, lo spogliarono del mantello, gli fecero
    indossare i suoi vestiti e lo portarono via per crocifiggerlo.
  </p>
  <p>
    Mentre uscivano, incontrarono un uomo di Cirene, chiamato Simone, e lo
    costrinsero a prender su la croce di lui. Giunti a un luogo detto Gòlgota,
    che significa luogo del cranio, gli diedero da bere vino mescolato con
    fiele; ma egli, assaggiatolo, non ne volle bere. Dopo averlo quindi
    crocifisso, si spartirono le sue vesti tirandole a sorte. E sedutisi, gli
    facevano la guardia. Al di sopra del suo capo, posero la motivazione scritta
    della sua condanna: “Questi è Gesù, il re dei Giudei”. Insieme con lui
    furono crocifissi due ladroni, uno a destra e uno a sinistra. E quelli che
    passavano di là lo insultavano scuotendo il capo e dicendo: “Tu che
    distruggi il tempio e lo ricostruisci in tre giorni, salva te stesso! Se tu
    sei Figlio di Dio, scendi dalla croce!”. Anche i sommi sacerdoti con gli
    scribi e gli anziani lo schernivano: “Ha salvato gli altri, non può salvare
    se stesso. E` il re d'Israele, scenda ora dalla croce e gli crederemo. Ha
    confidato in Dio; lo liberi lui ora, se gli vuol bene. Ha detto infatti:
    Sono Figlio di Dio!”. Anche i ladroni crocifissi con lui lo oltraggiavano
    allo stesso modo. La morte di Gesù.
  </p>
  <p>
    Da mezzogiorno fino alle tre del pomeriggio si fece buio su tutta la terra.
    Verso le tre, Gesù gridò a gran voce: “Elì, Elì, lemà sabactàni?”, che
    significa: “Dio mio, Dio mio, perché mi hai abbandonato?”. Udendo questo,
    alcuni dei presenti dicevano: “Costui chiama Elia”. E subito uno di loro
    corse a prendere una spugna e, imbevutala di aceto, la fissò su una canna e
    così gli dava da bere. Gli altri dicevano: “Lascia, vediamo se viene Elia a
    salvarlo!”. E Gesù, emesso un alto grido, spirò.
  </p>
  <p>
    Ed ecco il velo del tempio si squarciò in due da cima a fondo, la terra si
    scosse, le rocce si spezzarono, i sepolcri si aprirono e molti corpi di
    santi morti risuscitarono. E uscendo dai sepolcri, dopo la sua risurrezione,
    entrarono nella città santa e apparvero a molti. Il centurione e quelli che
    con lui facevano la guardia a Gesù, sentito il terremoto e visto quel che
    succedeva, furono presi da grande timore e dicevano: “Davvero costui era
    Figlio di Dio!”.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_41" ontouchend="cambialengua(this)">
  <p class="ReadingGospelTitle">Vangelo</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">14, 1- 15, 47</span>
  </p>
</div>
<div class="ital hijo hijo_42" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_43" ontouchend="cambialengua(this)">
  <p class="red" style="width: 100%; text-align: center">
    Cercavano il modo di impadronirsi di lui per ucciderlo
  </p>
  <p>
    Mancavano due giorni alla Pasqua e agli Azzimi, e i capi dei sacerdoti e gli
    scribi cercavano il modo di catturare Gesù con un inganno per farlo morire.
    Dicevano infatti: «Non durante la festa, perché non vi sia una rivolta del
    popolo».
  </p>
  <p class="red" style="width: 100%; text-align: center">
    Ha unto in anticipo il mio corpo per la sepoltura
  </p>
  <p>
    Gesù si trovava a Betania, nella casa di Simone il lebbroso. Mentre era a
    tavola, giunse una donna che aveva un vaso di alabastro, pieno di profumo di
    puro nardo, di grande valore. Ella ruppe il vaso di alabastro e versò il
    profumo sul suo capo. Ci furono alcuni, fra loro, che si indignarono:
    «Perché questo spreco di profumo? Si poteva venderlo per più di trecento
    denari e darli ai poveri!». Ed erano infuriati contro di lei.<br />Allora
    Gesù disse: «Lasciatela stare; perché la infastidite? Ha compiuto un'azione
    buona verso di me. I poveri infatti li avete sempre con voi e potete far
    loro del bene quando volete, ma non sempre avete me. Ella ha fatto ciò che
    era in suo potere, ha unto in anticipo il mio corpo per la sepoltura. In
    verità io vi dico: dovunque sarà proclamato il Vangelo, per il mondo intero,
    in ricordo di lei si dirà anche quello che ha fatto».
  </p>
  <p class="red" style="width: 100%; text-align: center">
    Promisero a Giuda Iscariota di dargli denaro
  </p>
  <p>
    Allora Giuda Iscariota, uno dei Dodici, si recò dai capi dei sacerdoti per
    consegnare loro Gesù. Quelli, all'udirlo, si rallegrarono e promisero di
    dargli del denaro. Ed egli cercava come consegnarlo al momento opportuno.
  </p>
  <p class="red" style="width: 100%; text-align: center">
    Dov'è la mia stanza, in cui io possa mangiare la Pasqua con i miei
    discepoli?
  </p>
  <p>
    Il primo giorno degli Azzimi, quando si immolava la Pasqua, i suoi discepoli
    gli dissero: «Dove vuoi che andiamo a preparare, perché tu possa mangiare la
    Pasqua?». Allora mandò due dei suoi discepoli, dicendo loro: «Andate in
    città e vi verrà incontro un uomo con una brocca d'acqua; seguitelo. Là dove
    entrerà, dite al padrone di casa: "Il Maestro dice: Dov'è la mia stanza, in
    cui io possa mangiare la Pasqua con i miei discepoli?". Egli vi mostrerà al
    piano superiore una grande sala, arredata e già pronta; lì preparate la cena
    per noi». I discepoli andarono e, entrati in città, trovarono come aveva
    detto loro e prepararono la Pasqua.
  </p>
  <p class="red" style="width: 100%; text-align: center">
    Uno di voi, colui che mangia con me, mi tradirà
  </p>
  <p>
    Venuta la sera, egli arrivò con i Dodici. Ora, mentre erano a tavola e
    mangiavano, Gesù disse: «In verità io vi dico: uno di voi, colui che mangia
    con me, mi tradirà». Cominciarono a rattristarsi e a dirgli, uno dopo
    l'altro: «Sono forse io?». Egli disse loro: «Uno dei Dodici, colui che mette
    con me la mano nel piatto. Il Figlio dell'uomo se ne va, come sta scritto di
    lui; ma guai a quell'uomo, dal quale il Figlio dell'uomo viene tradito!
    Meglio per quell'uomo se non fosse mai nato!».
  </p>
  <p class="red" style="width: 100%; text-align: center">
    Questo è il mio corpo. Questo è il mio sangue dell'alleanza
  </p>
  <p>
    E, mentre mangiavano, prese il pane e recitò la benedizione, lo spezzò e lo
    diede loro, dicendo: «Prendete, questo è il mio corpo». Poi prese un calice
    e rese grazie, lo diede loro e ne bevvero tutti. E disse loro: «Questo è il
    mio sangue dell'alleanza, che è versato per molti. In verità io vi dico che
    non berrò mai più del frutto della vite fino al giorno in cui lo berrò
    nuovo, nel regno di Dio».
  </p>
  <p class="red" style="width: 100%; text-align: center">
    Prima che due volte il gallo canti, tre volte mi rinnegherai
  </p>
  <p>
    Dopo aver cantato l'inno, uscirono verso il monte degli Ulivi. Gesù disse
    loro: «Tutti rimarrete scandalizzati, perché sta scritto:<br />"Percuoterò
    il pastore e le pecore saranno disperse".<br />Ma, dopo che sarò risorto, vi
    precederò in Galilea». Pietro gli disse: «Anche se tutti si
    scandalizzeranno, io no!». Gesù gli disse: «In verità io ti dico: proprio
    tu, oggi, questa notte, prima che due volte il gallo canti, tre volte mi
    rinnegherai». Ma egli, con grande insistenza, diceva: «Anche se dovessi
    morire con te, io non ti rinnegherò». Lo stesso dicevano pure tutti gli
    altri.
  </p>
  <p class="red" style="width: 100%; text-align: center">
    Cominciò a sentire paura e angoscia
  </p>
  <p>
    Giunsero a un podere chiamato Getsemani, ed egli disse ai suoi discepoli:
    «Sedetevi qui, mentre io prego». Prese con sé Pietro, Giacomo e Giovanni e
    cominciò a sentire paura e angoscia. Disse loro: «La mia anima è triste fino
    alla morte. Restate qui e vegliate». Poi, andato un po' innanzi, cadde a
    terra e pregava che, se fosse possibile, passasse via da lui quell'ora. E
    diceva: «Abbà! Padre! Tutto è possibile a te: allontana da me questo calice!
    Però non ciò che voglio io, ma ciò che vuoi tu». Poi venne, li trovò
    addormentati e disse a Pietro: «Simone, dormi? Non sei riuscito a vegliare
    una sola ora? Vegliate e pregate per non entrare in tentazione. Lo spirito è
    pronto, ma la carne è debole». Si allontanò di nuovo e pregò dicendo le
    stesse parole. Poi venne di nuovo e li trovò addormentati, perché i loro
    occhi si erano fatti pesanti, e non sapevano che cosa rispondergli. Venne
    per la terza volta e disse loro: «Dormite pure e riposatevi! Basta! È venuta
    l'ora: ecco, il Figlio dell'uomo viene consegnato nelle mani dei peccatori.
    Alzatevi, andiamo! Ecco, colui che mi tradisce è vicino».
  </p>
  <p class="red" style="width: 100%; text-align: center">
    Arrestatelo e conducetelo via sotto buona scorta
  </p>
  <p>
    E subito, mentre ancora egli parlava, arrivò Giuda, uno dei Dodici, e con
    lui una folla con spade e bastoni, mandata dai capi dei sacerdoti, dagli
    scribi e dagli anziani. Il traditore aveva dato loro un segno convenuto,
    dicendo: «Quello che bacerò, è lui; arrestatelo e conducetelo via sotto
    buona scorta». Appena giunto, gli si avvicinò e disse: «Rabbi» e lo baciò.
    Quelli gli misero le mani addosso e lo arrestarono. Uno dei presenti
    estrasse la spada, percosse il servo del sommo sacerdote e gli staccò
    l'orecchio. Allora Gesù disse loro: «Come se fossi un brigante siete venuti
    a prendermi con spade e bastoni. Ogni giorno ero in mezzo a voi nel tempio a
    insegnare, e non mi avete arrestato. Si compiano dunque le Scritture!».
    Allora tutti lo abbandonarono e fuggirono. Lo seguiva però un ragazzo, che
    aveva addosso soltanto un lenzuolo, e lo afferrarono. Ma egli, lasciato
    cadere il lenzuolo, fuggì via nudo.
  </p>
  <p class="red" style="width: 100%; text-align: center">
    Sei tu il Cristo, il Figlio del Benedetto?
  </p>
  <p>
    Condussero Gesù dal sommo sacerdote, e là si riunirono tutti i capi dei
    sacerdoti, gli anziani e gli scribi. Pietro lo aveva seguito da lontano, fin
    dentro il cortile del palazzo del sommo sacerdote, e se ne stava seduto tra
    i servi, scaldandosi al fuoco. I capi dei sacerdoti e tutto il sinedrio
    cercavano una testimonianza contro Gesù per metterlo a morte, ma non la
    trovavano. Molti infatti testimoniavano il falso contro di lui e le loro
    testimonianze non erano concordi. Alcuni si alzarono a testimoniare il falso
    contro di lui, dicendo: «Lo abbiamo udito mentre diceva: "Io distruggerò
    questo tempio, fatto da mani d'uomo, e in tre giorni ne costruirò un altro,
    non fatto da mani d'uomo"». Ma nemmeno così la loro testimonianza era
    concorde. Il sommo sacerdote, alzatosi in mezzo all'assemblea, interrogò
    Gesù dicendo: «Non rispondi a? Che cosa testimoniano costoro contro di te?».
    Ma egli taceva e non rispondeva a. Di nuovo il sommo sacerdote lo interrogò
    dicendogli: «Sei tu il Cristo, il Figlio del Benedetto?». Gesù rispose: «Io
    lo sono!<br />E vedrete il Figlio dell'uomo<br />seduto alla destra della
    Potenza<br />e venire con le nubi del cielo».<br />Allora il sommo
    sacerdote, stracciandosi le vesti, disse: «Che bisogno abbiamo ancora di
    testimoni? Avete udito la bestemmia; che ve ne pare?». Tutti sentenziarono
    che era reo di morte. Alcuni si misero a sputargli addosso, a bendargli il
    volto, a percuoterlo e a dirgli: «Fa' il profeta!». E i servi lo
    schiaffeggiavano.
  </p>
  <p class="red" style="width: 100%; text-align: center">
    Non conosco quest'uomo di cui parlate
  </p>
  <p>
    Mentre Pietro era giù nel cortile, venne una delle giovani serve del sommo
    sacerdote e, vedendo Pietro che stava a scaldarsi, lo guardò in faccia e gli
    disse: «Anche tu eri con il Nazareno, con Gesù». Ma egli negò, dicendo: «Non
    so e non capisco che cosa dici». Poi uscì fuori verso l'ingresso e un gallo
    cantò. E la serva, vedendolo, ricominciò a dire ai presenti: «Costui è uno
    di loro». Ma egli di nuovo negava. Poco dopo i presenti dicevano di nuovo a
    Pietro: «È vero, tu certo sei uno di loro; infatti sei Galileo». Ma egli
    cominciò a imprecare e a giurare: «Non conosco quest'uomo di cui parlate». E
    subito, per la seconda volta, un gallo cantò. E Pietro si ricordò della
    parola che Gesù gli aveva detto: «Prima che due volte il gallo canti, tre
    volte mi rinnegherai». E scoppiò in pianto.
  </p>
  <p class="red" style="width: 100%; text-align: center">
    Volete che io rimetta in libertà per voi il re dei Giudei?
  </p>
  <p>
    E subito, al mattino, i capi dei sacerdoti, con gli anziani, gli scribi e
    tutto il sinedrio, dopo aver tenuto consiglio, misero in catene Gesù, lo
    portarono via e lo consegnarono a Pilato. Pilato gli domandò: «Tu sei il re
    dei Giudei? ». Ed egli rispose: «Tu lo dici». I capi dei sacerdoti lo
    accusavano di molte cose. Pilato lo interrogò di nuovo dicendo: «Non
    rispondi a? Vedi di quante cose ti accusano!». Ma Gesù non rispose più a,
    tanto che Pilato rimase stupito. A ogni festa, egli era solito rimettere in
    libertà per loro un carcerato, a loro richiesta. Un tale, chiamato Barabba,
    si trovava in carcere insieme ai ribelli che nella rivolta avevano commesso
    un omicidio. La folla, che si era radunata, cominciò a chiedere ciò che egli
    era solito concedere. Pilato rispose loro: «Volete che io rimetta in libertà
    per voi il re dei Giudei?». Sapeva infatti che i capi dei sacerdoti glielo
    avevano consegnato per invidia. Ma i capi dei sacerdoti incitarono la folla
    perché, piuttosto, egli rimettesse in libertà per loro Barabba. Pilato disse
    loro di nuovo: «Che cosa volete dunque che io faccia di quello che voi
    chiamate il re dei Giudei?». Ed essi di nuovo gridarono: «Crocifiggilo!».
    Pilato diceva loro: «Che male ha fatto?». Ma essi gridarono più forte:
    «Crocifiggilo!». Pilato, volendo dare soddisfazione alla folla, rimise in
    libertà per loro Barabba e, dopo aver fatto flagellare Gesù, lo consegnò
    perché fosse crocifisso.
  </p>
  <p class="red" style="width: 100%; text-align: center">
    Intrecciarono una corona di spine e gliela misero attorno al capo
  </p>
  <p>
    Allora i soldati lo condussero dentro il cortile, cioè nel pretorio, e
    convocarono tutta la truppa. Lo vestirono di porpora, intrecciarono una
    corona di spine e gliela misero attorno al capo. Poi presero a salutarlo:
    «Salve, re dei Giudei!». E gli percuotevano il capo con una canna, gli
    sputavano addosso e, piegando le ginocchia, si prostravano davanti a lui.
    Dopo essersi fatti beffe di lui, lo spogliarono della porpora e gli fecero
    indossare le sue vesti, poi lo condussero fuori per crocifiggerlo.
  </p>
  <p class="red" style="width: 100%; text-align: center">
    Condussero Gesù al luogo del Golgota
  </p>
  <p>
    Costrinsero a portare la sua croce un tale che passava, un certo Simone di
    Cirene, che veniva dalla campagna, padre di Alessandro e di Rufo. Condussero
    Gesù al luogo del Golgota, che significa «Luogo del cranio», e gli davano
    vino mescolato con mirra, ma egli non ne prese.
  </p>
  <p class="red" style="width: 100%; text-align: center">
    Con lui crocifissero anche due ladroni
  </p>
  <p>
    Poi lo crocifissero e si divisero le sue vesti, tirando a sorte su di esse
    ciò che ognuno avrebbe preso. Erano le nove del mattino quando lo
    crocifissero. La scritta con il motivo della sua condanna diceva: «Il re dei
    Giudei». Con lui crocifissero anche due ladroni, uno a destra e uno alla sua
    sinistra.
  </p>
  <p class="red" style="width: 100%; text-align: center">
    Ha salvato altri e non può salvare se stesso!
  </p>
  <p>
    Quelli che passavano di là lo insultavano, scuotendo il capo e dicendo:
    «Ehi, tu che distruggi il tempio e lo ricostruisci in tre giorni, salva te
    stesso scendendo dalla croce!». Così anche i capi dei sacerdoti, con gli
    scribi, fra loro si facevano beffe di lui e dicevano: «Ha salvato altri e
    non può salvare se stesso! Il Cristo, il re d'Israele, scenda ora dalla
    croce, perché vediamo e crediamo!». E anche quelli che erano stati
    crocifissi con lui lo insultavano.
  </p>
  <p class="red" style="width: 100%; text-align: center">
    Gesù, dando un forte grido, spirò
  </p>
  <p>
    Quando fu mezzogiorno, si fece buio su tutta la terra fino alle tre del
    pomeriggio. Alle tre, Gesù gridò a gran voce: «Eloì, Eloì, lemà sabactàni?»,
    che significa: «Dio mio, Dio mio, perché mi hai abbandonato?». Udendo
    questo, alcuni dei presenti dicevano: «Ecco, chiama Elia!». Uno corse a
    inzuppare di aceto una spugna, la fissò su una canna e gli dava da bere,
    dicendo: «Aspettate, vediamo se viene Elia a farlo scendere». Ma Gesù, dando
    un forte grido, spirò.<br />Qui ci si genuflette e si fa una breve pausa.<br />Il
    velo del tempio si squarciò in due, da cima a fondo. Il centurione, che si
    trovava di fronte a lui, avendolo visto spirare in quel modo, disse:
    «Davvero quest'uomo era Figlio di Dio!».<br />Vi erano anche alcune donne,
    che osservavano da lontano, tra le quali Maria di Magdala, Maria madre di
    Giacomo il minore e di Ioses, e Salome, le quali, quando era in Galilea, lo
    seguivano e lo servivano, e molte altre che erano salite con lui a
    Gerusalemme.
  </p>
  <p class="red" style="width: 100%; text-align: center">
    Giuseppe fece rotolare una pietra all'entrata del sepolcro
  </p>
  <p>
    Venuta ormai la sera, poiché era la Parasceve, cioè la vigilia del sabato,
    Giuseppe d'Arimatea, membro autorevole del sinedrio, che aspettava anch'egli
    il regno di Dio, con coraggio andò da Pilato e chiese il corpo di Gesù.
    Pilato si meravigliò che fosse già morto e, chiamato il centurione, gli
    domandò se era morto da tempo. Informato dal centurione, concesse la salma a
    Giuseppe. Egli allora, comprato un lenzuolo, lo depose dalla croce, lo
    avvolse con il lenzuolo e lo mise in un sepolcro scavato nella roccia. Poi
    fece rotolare una pietra all'entrata del sepolcro. Maria di Magdala e Maria
    madre di Ioses stavano a osservare dove veniva posto.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_45" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Marco<span
      class="alindcha">15, 1-39</span>
  </p>
</div>
<div class="ital hijo hijo_46" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_47" ontouchend="cambialengua(this)">
  <p class="TheWordoftheLord4">
    Al mattino i sommi sacerdoti, con gli anziani, gli scribi e tutto il
    sinedrio, dopo aver tenuto consiglio, misero in catene Gesù, lo condussero e
    lo consegnarono a Pilato. Allora Pilato prese a interrogarlo: “Sei tu il re
    dei Giudei?”. Ed egli rispose: “Tu lo dici”. I sommi sacerdoti frattanto gli
    muovevano molte accuse. Pilato lo interrogò di nuovo: “Non rispondi nulla?
    Vedi di quante cose ti accusano!”. Ma Gesù non rispose più nulla, sicché
    Pilato ne restò meravigliato. Per la festa egli era solito rilasciare un
    carcerato a loro richiesta. Un tale chiamato Barabba si trovava in carcere
    insieme ai ribelli che nel tumulto avevano commesso un omicidio. La folla,
    accorsa, cominciò a chiedere ciò che sempre egli le concedeva. Allora Pilato
    rispose loro: “Volete che vi rilasci il re dei Giudei?”. Sapeva infatti che
    i sommi sacerdoti glielo avevano consegnato per invidia. Ma i sommi
    sacerdoti sobillarono la folla perché egli rilasciasse loro piuttosto
    Barabba. Pilato replicò: “Che farò dunque di quello che voi chiamate il re
    dei Giudei?”. Ed essi di nuovo gridarono: “Crocifiggilo!”. Ma Pilato diceva
    loro: “Che male ha fatto?”. Allora essi gridarono più forte:
    “Crocifiggilo!”. E Pilato, volendo dar soddisfazione alla moltitudine,
    rilasciò loro Barabba e, dopo aver fatto flagellare Gesù, lo consegnò perché
    fosse crocifisso.
  </p>
  <p>
    Allora i soldati lo condussero dentro il cortile, cioè nel pretorio, e
    convocarono tutta la coorte. Lo rivestirono di porpora e, dopo aver
    intrecciato una corona di spine, gliela misero sul capo. Cominciarono poi a
    salutarlo: “Salve, re dei Giudei!”. E gli percuotevano il capo con una
    canna, gli sputavano addosso e, piegando le ginocchia, si prostravano a lui.
    Dopo averlo schernito, lo spogliarono della porpora e gli rimisero le sue
    vesti, poi lo condussero fuori per crocifiggerlo.
  </p>
  <p>
    Allora costrinsero un tale che passava, un certo Simone di Cirene che veniva
    dalla campagna, padre di Alessandro e Rufo, a portare la croce.
  </p>
  <p>
    Condussero dunque Gesù al luogo del Gòlgota, che significa luogo del cranio,
    e gli offrirono vino mescolato con mirra, ma egli non ne prese.
  </p>
  <p>
    Poi lo crocifissero e si divisero le sue vesti, tirando a sorte su di esse
    quello che ciascuno dovesse prendere. Erano le nove del mattino quando lo
    crocifissero. E l'iscrizione con il motivo della condanna diceva: Il re dei
    Giudei.
  </p>
  <p>
    Con lui crocifissero anche due ladroni, uno alla sua destra e uno alla
    sinistra.
  </p>
  <p>
    I passanti lo insultavano e, scuotendo il capo, esclamavano: “Ehi, tu che
    distruggi il tempio e lo riedifichi in tre giorni, salva te stesso scendendo
    dalla croce!”. Ugualmente anche i sommi sacerdoti con gli scribi, facendosi
    beffe di lui, dicevano: “Ha salvato altri, non può salvare se stesso! Il
    Cristo, il re d'Israele, scenda ora dalla croce, perché vediamo e crediamo”.
    E anche quelli che erano stati crocifissi con lui lo insultavano.
  </p>
  <p>
    Venuto mezzogiorno, si fece buio su tutta la terra, fino alle tre del
    pomeriggio. Alle tre Gesù gridò con voce forte: Eloì, Eloì, lemà sabactàni?,
    che significa: Dio mio, Dio mio, perché mi hai abbandonato? Alcuni dei
    presenti, udito ciò, dicevano: “Ecco, chiama Elia!”. Uno corse a inzuppare
    di aceto una spugna e, postala su una canna, gli dava da bere, dicendo:
    “Aspettate, vediamo se viene Elia a toglierlo dalla croce”. Ma Gesù, dando
    un forte grido, spirò.
  </p>
  <p>
    Il velo del tempio si squarciò in due, dall'alto in basso. Allora il
    centurione che gli stava di fronte, vistolo spirare in quel modo, disse:
    “Veramente quest'uomo era Figlio di Dio!”.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_48" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_50" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">22, 14 - 23, 56</span>
  </p>
</div>
<div class="ital hijo hijo_51" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_52" ontouchend="cambialengua(this)">
  <p class="red" style="width: 100%; text-align: center">
    Ho tanto desiderato mangiare questa Pasqua con voi, prima della mia
    passione.
  </p>
  <p>
    Quando venne l'ora, [Gesù̀] prese posto a tavola e gli apostoli con lui, e
    disse loro: «Ho tanto desiderato mangiare questa Pasqua con voi, prima della
    mia passione, perché́ io vi dico: non la mangerò̀ più̀, finché essa non si
    compia nel regno di Dio». E, ricevuto un calice, rese grazie e disse:
    «Prendetelo e fatelo passare tra voi, perché́ io vi dico: da questo momento
    non berrò̀ più̀ del frutto della vite, finché non verrà̀ il regno di Dio».
  </p>
  <p class="red" style="width: 100%; text-align: center">
    Fate questo in memoria di me.
  </p>
  <p>
    Poi prese il pane, rese grazie, lo spezzò e lo diede loro dicendo: «Questo è
    il mio corpo, che è dato per voi; fate questo in memoria di me». E, dopo
    aver cenato, fece lo stesso con il calice dicendo: «Questo calice è la nuova
    alleanza nel mio sangue, che è versato per voi».
  </p>
  <p class="red" style="width: 100%; text-align: center">
    Guai a quell'uomo dal quale il Figlio dell'uomo viene tradito.
  </p>
  <p>
    «Ma ecco, la mano di colui che mi tradisce è con me, sulla tavola. Il Figlio
    dell'uomo se ne va, secondo quanto è stabilito, ma guai a quell'uomo dal
    quale egli viene tradito!». Allora essi cominciarono a domandarsi l'un
    l'altro chi di loro avrebbe fatto questo.
  </p>
  <p class="red" style="width: 100%; text-align: center">
    Io sto in mezzo a voi come colui che serve.
  </p>
  <p>
    E nacque tra loro anche una discussione: chi di loro fosse da considerare
    più grande. Egli disse: «I re delle nazioni le governano, e coloro che hanno
    potere su di esse sono chiamati benefattori. Voi però non fate così; ma chi
    tra voi è più grande diventi come il più giovane, e chi governa come colui
    che serve. Infatti chi è più grande, chi sta a tavola o chi serve? Non è
    forse colui che sta a tavola? Eppure io sto in mezzo a voi come colui che
    serve. Voi siete quelli che avete perseverato con me nelle mie prove e io
    preparo per voi un regno, come il Padre mio l'ha preparato per me, perché
    mangiate e beviate alla mia mensa nel mio regno. E siederete in trono a
    giudicare le dodici tribù d'Israele.
  </p>
  <p class="red" style="width: 100%; text-align: center">
    Tu, una volta convertito, conferma i tuoi fratelli.
  </p>
  <p>
    Simone, Simone, ecco: Satana vi ha cercati per vagliarvi come il grano; ma
    io ho pregato per te, perché la tua fede non venga meno. E tu, una volta
    convertito, conferma i tuoi fratelli». E Pietro gli disse: «Signore, con te
    sono pronto ad andare anche in prigione e alla morte». Gli rispose: «Pietro,
    io ti dico: oggi il gallo non canterà prima che tu, per tre volte, abbia
    negato di conoscermi».
  </p>
  <p class="red" style="width: 100%; text-align: center">
    Deve compiersi in me questa parola della Scrittura.
  </p>
  <p>
    Poi disse loro: «Quando vi ho mandato senza borsa, né sacca, né sandali, vi
    è forse mancato qualcosa?». Risposero: «Nulla». Ed egli soggiunse: «Ma ora,
    chi ha una borsa la prenda, e così chi ha una sacca; chi non ha spada, venda
    il mantello e ne compri una. Perché io vi dico: deve compiersi in me questa
    parola della Scrittura: "E fu annoverato tra gli empi". Infatti tutto quello
    che mi riguarda volge al suo compimento ». Ed essi dissero: «Signore, ecco
    qui due spade». Ma egli disse: «Basta!».
  </p>
  <p class="red" style="width: 100%; text-align: center">
    Entrato nella lotta pregava più intensamente.
  </p>
  <p>
    Uscì e andò, come al solito, al monte degli Ulivi; anche i discepoli lo
    seguirono. Giunto sul luogo, disse loro: «Pregate, per non entrare in
    tentazione». Poi si allontanò da loro circa un tiro di sasso, cadde in
    ginocchio e pregava dicendo: «Padre, se vuoi, allontana da me questo calice!
    Tuttavia non sia fatta la mia, ma la tua volontà». Gli apparve allora un
    angelo dal cielo per confortarlo. Entrato nella lotta, pregava più
    intensamente, e il suo sudore diventò come gocce di sangue che cadono a
    terra. Poi, rialzatosi dalla preghiera, andò dai discepoli e li trovò che
    dormivano per la tristezza. E disse loro: «Perché dormite? Alzatevi e
    pregate, per non entrare in tentazione».
  </p>
  <p class="red" style="width: 100%; text-align: center">
    Giuda, con un bacio tu tradisci il Figlio dell'uomo?
  </p>
  <p>
    Mentre ancora egli parlava, ecco giungere una folla; colui che si chiamava
    Giuda, uno dei Dodici, li precedeva e si avvicinò a Gesù per baciarlo. Gesù
    gli disse: «Giuda, con un bacio tu tradisci il Figlio dell'uomo?». Allora
    quelli che erano con lui, vedendo ciò che stava per accadere, dissero:
    «Signore, dobbiamo colpire con la spada?». E uno di loro colpì il servo del
    sommo sacerdote e gli staccò l'orecchio destro. Ma Gesù intervenne dicendo:
    «Lasciate! Basta così!». E, toccandogli l'orecchio, lo guarì. Poi Gesù disse
    a coloro che erano venuti contro di lui, capi dei sacerdoti, capi delle
    guardie del tempio e anziani: «Come se fossi un ladro siete venuti con spade
    e bastoni. Ogni giorno ero con voi nel tempio e non avete mai messo le mani
    su di me; ma questa è l'ora vostra e il potere delle tenebre».
  </p>
  <p class="red" style="width: 100%; text-align: center">
    Uscito fuori, Pietro pianse amaramente.
  </p>
  <p>
    Dopo averlo catturato, lo condussero via e lo fecero entrare nella casa del
    sommo sacerdote. Pietro lo seguiva da lontano. Avevano acceso un fuoco in
    mezzo al cortile e si erano seduti attorno; anche Pietro sedette in mezzo a
    loro. Una giovane serva lo vide seduto vicino al fuoco e, guardandolo
    attentamente, disse: «Anche questi era con lui». Ma egli negò dicendo: «O
    donna, non lo conosco!». Poco dopo un altro lo vide e disse: «Anche tu sei
    uno di loro!». Ma Pietro rispose: «O uomo, non lo sono!». Passata circa
    un'ora, un altro insisteva: «In verità, anche questi era con lui; infatti è
    Galileo». Ma Pietro disse: «O uomo, non so quello che dici». E in
    quell'istante, mentre ancora parlava, un gallo cantò. Allora il Signore si
    voltò e fissò lo sguardo su Pietro, e Pietro si ricordò della parola che il
    Signore gli aveva detto: «Prima che il gallo canti, oggi mi rinnegherai tre
    volte». E, uscito fuori, pianse amaramente.
  </p>
  <p class="red" style="width: 100%; text-align: center">
    Fa' il profeta! Chi è che ti ha colpito?
  </p>
  <p>
    E intanto gli uomini che avevano in custodia Gesù lo deridevano e lo
    picchiavano, gli bendavano gli occhi e gli dicevano: «Fa' il profeta! Chi è
    che ti ha colpito?». E molte altre cose dicevano contro di lui,
    insultandolo.
  </p>
  <p class="red" style="width: 100%; text-align: center">
    Lo condussero davanti al loro Sinedrio.
  </p>
  <p>
    Appena fu giorno, si riunì il consiglio degli anziani del popolo, con i capi
    dei sacerdoti e gli scribi; lo condussero davanti al loro Sinedrio e gli
    dissero: «Se tu sei il Cristo, dillo a noi». Rispose loro: «Anche se ve lo
    dico, non mi crederete; se vi interrogo, non mi risponderete. Ma d'ora in
    poi il Figlio dell'uomo siederà alla destra della potenza di Dio». Allora
    tutti dissero: «Tu dunque sei il Figlio di Dio?». Ed egli rispose loro: «Voi
    stessi dite che io lo sono». E quelli dissero: «Che bisogno abbiamo ancora
    di testimonianza? L'abbiamo udito noi stessi dalla sua bocca».
  </p>
  <p class="red" style="width: 100%; text-align: center">
    Non trovo in quest'uomo alcun motivo di condanna.
  </p>
  <p>
    Tutta l'assemblea si alzò; lo condussero da Pilato e cominciarono ad
    accusarlo: «Abbiamo trovato costui che metteva in agitazione il nostro
    popolo, impediva di pagare tributi a Cesare e affermava di essere Cristo
    re». Pilato allora lo interrogò: «Sei tu il re dei Giudei?». Ed egli
    rispose: «Tu lo dici». Pilato disse ai capi dei sacerdoti e alla folla: «Non
    trovo in quest'uomo alcun motivo di condanna». Ma essi insistevano dicendo:
    «Costui solleva il popolo, insegnando per tutta la Giudea, dopo aver
    cominciato dalla Galilea, fino a qui». Udito ciò, Pilato domandò se
    quell'uomo era Galileo e, saputo che stava sotto l'autorità di Erode, lo
    rinviò a Erode, che in quei giorni si trovava anch'egli a Gerusalemme.
  </p>
  <p class="red" style="width: 100%; text-align: center">
    Erode con i suoi soldati insulta Gesù.
  </p>
  <p>
    Vedendo Gesù, Erode si rallegrò molto. Da molto tempo infatti desiderava
    vederlo, per averne sentito parlare, e sperava di vedere qualche miracolo
    fatto da lui. Lo interrogò, facendogli molte domande, ma egli non gli
    rispose nulla. Erano presenti anche i capi dei sacerdoti e gli scribi, e
    insistevano nell'accusarlo. Allora anche Erode, con i suoi soldati, lo
    insultò, si fece beffe di lui, gli mise addosso una splendida veste e lo
    rimandò a Pilato. In quel giorno Erode e Pilato diventarono amici tra loro;
    prima infatti tra loro vi era stata inimicizia.
  </p>
  <p class="red" style="width: 100%; text-align: center">
    Pilato abbandona Gesù alla loro volontà.
  </p>
  <p>
    Pilato, riuniti i capi dei sacerdoti, le autorità e il popolo, disse loro:
    «Mi avete portato quest'uomo come agitatore del popolo. Ecco, io l'ho
    esaminato davanti a voi, ma non ho trovato in quest'uomo nessuna delle colpe
    di cui lo accusate; e neanche Erode: infatti ce l'ha rimandato. Ecco, egli
    non ha fatto nulla che meriti la morte. Perciò, dopo averlo punito, lo
    rimetterò in libertà». Ma essi si misero a gridare tutti insieme: «Togli di
    mezzo costui! Rimettici in libertà Barabba!». Questi era stato messo in
    prigione per una rivolta, scoppiata in città, e per omicidio. Pilato parlò
    loro di nuovo, perché voleva rimettere in libertà Gesù. Ma essi urlavano:
    «Crocifiggilo! Crocifiggilo!». Ed egli, per la terza volta, disse loro: «Ma
    che male ha fatto costui? Non ho trovato in lui nulla che meriti la morte.
    Dunque, lo punirò e lo rimetterò in libertà». Essi però insistevano a gran
    voce, chiedendo che venisse crocifisso, e le loro grida crescevano. Pilato
    allora decise che la loro richiesta venisse eseguita. Rimise in libertà
    colui che era stato messo in prigione per rivolta e omicidio, e che essi
    richiedevano, e consegnò Gesù al loro volere.
  </p>
  <p class="red" style="width: 100%; text-align: center">
    Figlie di Gerusalemme, non piangete su di me.
  </p>
  <p>
    Mentre lo conducevano via, fermarono un certo Simone di Cirene, che tornava
    dai campi, e gli misero addosso la croce, da portare dietro a Gesù. Lo
    seguiva una grande moltitudine di popolo e di donne, che si battevano il
    petto e facevano lamenti su di lui. Ma Gesù, voltandosi verso di loro,
    disse: «Figlie di Gerusalemme, non piangete su di me, ma piangete su voi
    stesse e sui vostri figli. Ecco, verranno giorni nei quali si dirà: "Beate
    le sterili, i grembi che non hanno generato e i seni che non hanno
    allattato". Allora cominceranno a dire ai monti: "Cadete su di noi!", e alle
    colline: "Copriteci!". Perché, se si tratta così il legno verde, che avverrà
    del legno secco?».<br />Insieme con lui venivano condotti a morte anche
    altri due, che erano malfattori.
  </p>
  <p class="red" style="width: 100%; text-align: center">
    Padre, perdona loro perché non sanno quello che fanno.
  </p>
  <p>
    Quando giunsero sul luogo chiamato Cranio, vi crocifissero lui e i
    malfattori, uno a destra e l'altro a sinistra. Gesù diceva: «Padre, perdona
    loro perché non sanno quello che fanno».<br />Poi dividendo le sue vesti, le
    tirarono a sorte.
  </p>
  <p class="red" style="width: 100%; text-align: center">
    Costui è il re dei Giudei.
  </p>
  <p>
    Il popolo stava a vedere; i capi invece lo deridevano dicendo: «Ha salvato
    altri! Salvi se stesso, se è lui il Cristo di Dio, l'eletto». Anche i
    soldati lo deridevano, gli si accostavano per porgergli dell'aceto e
    dicevano: «Se tu sei il re dei Giudei, salva te stesso». Sopra di lui c'era
    anche una scritta: «Costui è il re dei Giudei».
  </p>
  <p class="red" style="width: 100%; text-align: center">
    Oggi con me sarai nel paradiso.
  </p>
  <p>
    Uno dei malfattori appesi alla croce lo insultava: «Non sei tu il Cristo?
    Salva te stesso e noi!». L'altro invece lo rimproverava dicendo: «Non hai
    alcun timore di Dio, tu che sei condannato alla stessa pena? Noi,
    giustamente, perché riceviamo quello che abbiamo meritato per le nostre
    azioni; egli invece non ha fatto nulla di male». E disse: «Gesù, ricordati
    di me quando entrerai nel tuo regno». Gli rispose: «In verità io ti dico:
    oggi con me sarai nel paradiso».
  </p>
  <p class="red" style="width: 100%; text-align: center">
    Padre, nelle tue mani consegno il mio spirito.
  </p>
  <p>
    Era già verso mezzogiorno e si fece buio su tutta la terra fino alle tre del
    pomeriggio, perché il sole si era eclissato. Il velo del tempio si squarciò
    a metà. Gesù, gridando a gran voce, disse: «Padre, nelle tue mani consegno
    il mio spirito». Detto questo, spirò.
  </p>
  <p class="red" style="width: 100%; text-align: center">
    Qui ci si genuflette e si fa una breve pausa.
  </p>
  <p>
    Visto ciò che era accaduto, il centurione dava gloria a Dio dicendo:
    «Veramente quest'uomo era giusto». Così pure tutta la folla che era venuta a
    vedere questo spettacolo, ripensando a quanto era accaduto, se ne tornava
    battendosi il petto. Tutti i suoi conoscenti, e le donne che lo avevano
    seguito fin dalla Galilea, stavano da lontano a guardare tutto questo.
  </p>
  <p class="red" style="width: 100%; text-align: center">
    Giuseppe pone il corpo di Gesù in un sepolcro scavato nella roccia.
  </p>
  <p>
    Ed ecco, vi era un uomo di nome Giuseppe, membro del sinedrio, buono e
    giusto. Egli non aveva aderito alla decisione e all'operato degli altri. Era
    di Arimatea, una città della Giudea, e aspettava il regno di Dio. Egli si
    presentò a Pilato e chiese il corpo di Gesù. Lo depose dalla croce, lo
    avvolse con un lenzuolo e lo mise in un sepolcro scavato nella roccia, nel
    quale nessuno era stato ancora sepolto. Era il giorno della Parasceve e già
    splendevano le luci del sabato. Le donne che erano venute con Gesù dalla
    Galilea seguivano Giuseppe; esse osservarono il sepolcro e come era stato
    posto il corpo di Gesù, poi tornarono indietro e prepararono aromi e oli
    profumati. Il giorno di sabato osservarono il riposo come era prescritto.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_54" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">23, 1-49</span>
  </p>
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_56" ontouchend="cambialengua(this)">
  <p class="red" style="width: 100%; text-align: center">
    Non trovo in quest'uomo alcun motivo di condanna.
  </p>
  <p>
    In quel tempo, tutta l'assemblea si alzò; condussero Gesù da Pilato e
    cominciarono ad accusarlo: «Abbiamo trovato costui che metteva in agitazione
    il nostro popolo, impediva di pagare tributi a Cesare e affermava di essere
    Cristo re». Pilato allora lo interrogò: «Sei tu il re dei Giudei?». Ed egli
    rispose: «Tu lo dici». Pilato disse ai capi dei sacerdoti e alla folla: «Non
    trovo in quest'uomo alcun motivo di condanna». Ma essi insistevano dicendo:
    «Costui solleva il popolo, insegnando per tutta la Giudea, dopo aver
    cominciato dalla Galilea, fino a qui». Udito ciò, Pilato domandò se
    quell'uomo era Galileo e, saputo che stava sotto l'autorità di Erode, lo
    rinviò a Erode, che in quei giorni si trovava anch'egli a Gerusalemme.
  </p>
  <p class="red" style="width: 100%; text-align: center">
    Erode con i suoi soldati insulta Gesù.
  </p>
  <p>
    Vedendo Gesù, Erode si rallegrò molto. Da molto tempo infatti desiderava
    vederlo, per averne sentito parlare, e sperava di vedere qualche miracolo
    fatto da lui. Lo interrogò, facendogli molte domande, ma egli non gli
    rispose nulla. Erano presenti anche i capi dei sacerdoti e gli scribi, e
    insistevano nell'accusarlo. Allora anche Erode, con i suoi soldati, lo
    insultò, si fece beffe di lui, gli mise addosso una splendida veste e lo
    rimandò a Pilato. In quel giorno Erode e Pilato diventarono amici tra loro;
    prima infatti tra loro vi era stata inimicizia.
  </p>
  <p class="red" style="width: 100%; text-align: center">
    Pilato abbandona Gesù alla loro volontà.
  </p>
  <p>
    Pilato, riuniti i capi dei sacerdoti, le autorità e il popolo, disse loro:
    «Mi avete portato quest'uomo come agitatore del popolo. Ecco, io l'ho
    esaminato davanti a voi, ma non ho trovato in quest'uomo nessuna delle colpe
    di cui lo accusate; e neanche Erode: infatti ce l'ha rimandato. Ecco, egli
    non ha fatto nulla che meriti la morte. Perciò, dopo averlo punito, lo
    rimetterò in libertà». Ma essi si misero a gridare tutti insieme: «Togli di
    mezzo costui! Rimettici in libertà Barabba!». Questi era stato messo in
    prigione per una rivolta, scoppiata in città, e per omicidio. Pilato parlò
    loro di nuovo, perché voleva rimettere in libertà Gesù. Ma essi urlavano:
    «Crocifiggilo! Crocifiggilo!». Ed egli, per la terza volta, disse loro: «Ma
    che male ha fatto costui? Non ho trovato in lui nulla che meriti la morte.
    Dunque, lo punirò e lo rimetterò in libertà». Essi però insistevano a gran
    voce, chiedendo che venisse crocifisso, e le loro grida crescevano. Pilato
    allora decise che la loro richiesta venisse eseguita. Rimise in libertà
    colui che era stato messo in prigione per rivolta e omicidio, e che essi
    richiedevano, e consegnò Gesù al loro volere.
  </p>
  <p class="red" style="width: 100%; text-align: center">
    Figlie di Gerusalemme, non piangete su di me.
  </p>
  <p>
    Mentre lo conducevano via, fermarono un certo Simone di Cirene, che tornava
    dai campi, e gli misero addosso la croce, da portare dietro a Gesù. Lo
    seguiva una grande moltitudine di popolo e di donne, che si battevano il
    petto e facevano lamenti su di lui. Ma Gesù, voltandosi verso di loro,
    disse: «Figlie di Gerusalemme, non piangete su di me, ma piangete su voi
    stesse e sui vostri figli. Ecco, verranno giorni nei quali si dirà: "Beate
    le sterili, i grembi che non hanno generato e i seni che non hanno
    allattato". Allora cominceranno a dire ai monti: "Cadete su di noi!", e alle
    colline: "Copriteci!". Perché, se si tratta così il legno verde, che avverrà
    del legno secco?».<br />Insieme con lui venivano condotti a morte anche
    altri due, che erano malfattori.
  </p>
  <p class="red" style="width: 100%; text-align: center">
    Padre, perdona loro perché non sanno quello che fanno.
  </p>
  <p>
    Quando giunsero sul luogo chiamato Cranio, vi crocifissero lui e i
    malfattori, uno a destra e l'altro a sinistra. Gesù diceva: «Padre, perdona
    loro perché non sanno quello che fanno».<br />Poi dividendo le sue vesti, le
    tirarono a sorte.
  </p>
  <p class="red" style="width: 100%; text-align: center">
    Costui è il re dei Giudei.
  </p>
  <p>
    Il popolo stava a vedere; i capi invece lo deridevano dicendo: «Ha salvato
    altri! Salvi se stesso, se è lui il Cristo di Dio, l'eletto». Anche i
    soldati lo deridevano, gli si accostavano per porgergli dell'aceto e
    dicevano: «Se tu sei il re dei Giudei, salva te stesso». Sopra di lui c'era
    anche una scritta: «Costui è il re dei Giudei».
  </p>
  <p class="red" style="width: 100%; text-align: center">
    Oggi con me sarai nel paradiso.
  </p>
  <p>
    Uno dei malfattori appesi alla croce lo insultava: «Non sei tu il Cristo?
    Salva te stesso e noi!». L'altro invece lo rimproverava dicendo: «Non hai
    alcun timore di Dio, tu che sei condannato alla stessa pena? Noi,
    giustamente, perché riceviamo quello che abbiamo meritato per le nostre
    azioni; egli invece non ha fatto nulla di male». E disse: «Gesù, ricordati
    di me quando entrerai nel tuo regno». Gli rispose: «In verità io ti dico:
    oggi con me sarai nel paradiso».
  </p>
  <p class="red" style="width: 100%; text-align: center">
    Padre, nelle tue mani consegno il mio spirito.
  </p>
  <p>
    Era già verso mezzogiorno e si fece buio su tutta la terra fino alle tre del
    pomeriggio, perché il sole si era eclissato. Il velo del tempio si squarciò
    a metà. Gesù, gridando a gran voce, disse: «Padre, nelle tue mani consegno
    il mio spirito». Detto questo, spirò.
  </p>
  <p class="red" style="width: 100%; text-align: center">
    Qui ci si genuflette e si fa una breve pausa.
  </p>
  <p>
    Visto ciò che era accaduto, il centurione dava gloria a Dio dicendo:
    «Veramente quest'uomo era giusto». Così pure tutta la folla che era venuta a
    vedere questo spettacolo, ripensando a quanto era accaduto, se ne tornava
    battendosi il petto. Tutti i suoi conoscenti, e le donne che lo avevano
    seguito fin dalla Galilea, stavano da lontano a guardare tutto questo.
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Lode a te, o Cristo.
</div>
