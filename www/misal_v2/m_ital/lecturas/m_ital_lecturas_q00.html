<div class="ital hijo hijo_1" ontouchend="cambialengua(this)">
  <h2>MERCOLEDI delle Ceneri</h2>
</div>
<div class="ital hijo hijo_2" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">Laceratevi il cuore e non le vesti.</p>
  <p class="Areadingfrom">
    Dal libro del profeta Gioele<span class="alindcha">2,12-18</span>
  </p>
  <p>
    Così dice il Signore:<br />
    «Ritornate a me con tutto il cuore,<br />
    con digiuni, con pianti e lamenti.<br />
    Laceratevi il cuore e non le vesti,<br />
    ritornate al Signore, vostro Dio,<br />
    perché egli è misericordioso e pietoso,<br />
    lento all'ira, di grande amore,<br />
    pronto a ravvedersi riguardo al male».<br />
    Chi sa che non cambi e si ravveda<br />
    e lasci dietro a sé una benedizione?<br />
    Offerta e libazione per il Signore, vostro Dio.<br />
    Suonate il corno in Sion,<br />
    proclamate un solenne digiuno,<br />
    convocate una riunione sacra.<br />
    Radunate il popolo,<br />
    indite un'assemblea solenne,<br />
    chiamate i vecchi,<br />
    riunite i fanciulli, i bambini lattanti;<br />
    esca lo sposo dalla sua camera<br />
    e la sposa dal suo talamo.<br />
    Tra il vestibolo e l'altare piangano<br />
    i sacerdoti, ministri del Signore, e dicano:<br />
    «Perdona, Signore, al tuo popolo<br />
    e non esporre la tua eredità al ludibrio<br />
    e alla derisione delle genti».<br />
    Perché si dovrebbe dire fra i popoli:<br />
    «Dov'è il loro Dio?».<br />
    Il Signore si mostra geloso per la sua terra<br />
    e si muove a compassione del suo popolo.
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_3" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_4" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 50 (51)</span>
  </p>
</div>
<div class="ital hijo hijo_5" ontouchend="cambialengua(this)">
  <span class="red">R/. </span>Perdonaci, Signore: abbiamo peccato.
</div>
<div class="ital hijo hijo_6" ontouchend="cambialengua(this)">
  Pietà di me, o Dio, nel tuo amore;<br />
  nella tua grande misericordia<br />
  cancella la mia iniquità.<br />
  Lavami tutto dalla mia colpa,<br />
  dal mio peccato rendimi puro.
</div>
<div class="ital hijo hijo_7" ontouchend="cambialengua(this)">
  <span class="red">R/. </span>Perdonaci, Signore: abbiamo peccato.
</div>
<div class="ital hijo hijo_8" ontouchend="cambialengua(this)">
  Sì, le mie iniquità io le riconosco,<br />
  il mio peccato mi sta sempre dinanzi.<br />
  Contro di te, contro te solo ho peccato,<br />
  quello che è male ai tuoi occhi, io l'ho fatto.
</div>
<div class="ital hijo hijo_9" ontouchend="cambialengua(this)">
  <span class="red">R/. </span>Perdonaci, Signore: abbiamo peccato.
</div>
<div class="ital hijo hijo_10" ontouchend="cambialengua(this)">
  Crea in me, o Dio, un cuore puro,<br />
  rinnova in me uno spirito saldo.<br />
  Non scacciarmi dalla tua presenza<br />
  e non privarmi del tuo santo spirito.
</div>
<div class="ital hijo hijo_11" ontouchend="cambialengua(this)">
  <span class="red">R/. </span>Perdonaci, Signore: abbiamo peccato.
</div>
<div class="ital hijo hijo_12" ontouchend="cambialengua(this)">
  Rendimi la gioia della tua salvezza,<br />
  sostienimi con uno spirito generoso.<br />
  Signore, apri le mia labbra<br />
  e la mia bocca proclami la tua lode.
</div>
<div class="ital hijo hijo_13" ontouchend="cambialengua(this)">
  <span class="red">R/. </span>Perdonaci, Signore: abbiamo peccato.
</div>
<div class="ital hijo hijo_14" ontouchend="cambialengua(this)">
  <p class="ReadingGospelTitle">Seconda lettura</p>
  <p class="Summary">
    Riconciliatevi con Dio... Ecco ora il momento favorevole.
  </p>
  <p class="Areadingfrom">
    Dalla seconda lettera di san Paolo apostolo ai Corinzi<span class="alindcha">5,20-6,2</span>
  </p>
  <p>
    Fratelli, noi, in nome di Cristo, siamo ambasciatori: per mezzo nostro è Dio
    stesso che esorta . Vi supplichiamo in nome di Cristo: lasciatevi
    riconciliare con Dio. Colui che non aveva conosciuto peccato, Dio lo fece
    peccato in nostro favore, perché in lui noi potessimo diventare giustizia di
    Dio.<br />
    Poiché siamo suoi collaboratori, vi esortiamo a non accogliere invano la
    grazia di Dio. Egli dice infatti:<br />
    «Al momento favorevole ti ho esaudito<br />
    e nel giorno della salvezza ti ho soccorso».<br />
    Ecco ora il momento favorevole, ecco ora il giorno della salvezza!
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_15" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_16" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr. Sal 94,8)</span>
  </p>
  <p class="PsalmAlleluiaVerse">
    Lode a te, o Cristo, re di eterna gloria!<br />
    Oggi non indurite il vostro cuore,<br />
    ma ascoltate la voce del Signore.<br />
    Lode a te, o Cristo, re di eterna gloria!
  </p>
</div>
<div class="ital hijo hijo_17" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">II Padre tuo, che vede nel segreto, ti ricompenserà.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">6,1-6.16-18</span>
  </p>
</div>
<div class="ital hijo hijo_18" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_19" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli:<br />
    «State attenti a non praticare la vostra giustizia davanti agli uomini per
    essere ammirati da loro, altrimenti non c'è ricompensa per voi presso il
    Padre vostro che è nei cieli.<br />
    Dunque, quando fai l'elemosina, non suonare la tromba davanti a te, come
    fanno gli ipocriti nelle sinagoghe e nelle strade, per essere lodati dalla
    gente. In verità io vi dico: hanno già ricevuto la loro ricompensa. Invece,
    mentre tu fai l'elemosina, non sappia la tua sinistra ciò che fa la tua
    destra, perché la tua elemosina resti nel segreto; e il Padre tuo, che vede
    nel segreto, ti ricompenserà.<br />
    E quando pregate, non siate simili agli ipocriti che, nelle sinagoghe e
    negli angoli delle piazze, amano pregare stando ritti, per essere visti
    dalla gente. In verità io vi dico: hanno già ricevuto la loro ricompensa.
    Invece, quando tu preghi, entra nella tua camera, chiudi la porta e prega il
    Padre tuo, che è nel segreto; e il Padre tuo, che vede nel segreto, ti
    ricompenserà.<br />
    E quando digiunate, non diventate malinconici come gli ipocriti, che
    assumono un'aria disfatta per far vedere agli altri che digiunano. In verità
    io vi dico: hanno già ricevuto la loro ricompensa. Invece, quando tu
    digiuni, profumati la testa e làvati il volto, perché la gente non veda che
    tu digiuni, ma solo il Padre tuo, che è nel segreto; e il Padre tuo, che
    vede nel segreto, ti ricompenserà»
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_20" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_21" ontouchend="cambialengua(this)">
  <h2>GIOVEDÌ DOPO LE CENERI</h2>
</div>
<div class="ital hijo hijo_22" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Io pongo oggi davanti a te la benedizione e la maledizione.
  </p>
  <p class="Areadingfrom">
    Dal libro del Deuteronomio<span class="alindcha"> 30,15-20</span>
  </p>
  <p>
    Mosè parlò al popolo e disse: «Vedi, io pongo oggi davanti a te la vita e il
    bene, la morte e il male. Oggi, perciò, io ti comando di amare il Signore,
    tuo Dio, di camminare per le sue vie, di osservare i suoi comandi, le sue
    leggi e le sue norme, perché tu viva e ti moltiplichi e il Signore, tuo Dio,
    ti benedica nella terra in cui tu stai per entrare per prenderne possesso.
    Ma se il tuo cuore si volge indietro e se tu non ascolti e ti lasci
    trascinare a prostrarti davanti ad altri dèi e a servirli, oggi io vi
    dichiaro che certo perirete, che non avrete vita lunga nel paese in cui
    state per entrare per prenderne possesso, attraversando il Giordano. Prendo
    oggi a testimoni contro di voi il cielo e la terra: io ti ho posto davanti
    la vita e la morte, la benedizione e la maledizione. Scegli dunque la vita,
    perché viva tu e la tua discendenza, amando il Signore, tuo Dio, obbedendo
    alla sua voce e tenendoti unito a lui, poiché è lui la tua vita e la tua
    longevità, per poter così abitare nel paese che il Signore ha giurato di
    dare ai tuoi padri, Abramo, Isacco e Giacobbe».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_23" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_24" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Sal 1</span>
  </p>
</div>
<div class="ital hijo hijo_25" ontouchend="cambialengua(this)">
  <span class="red">R/. </span>Beato l'uomo che confida nel Signore.
</div>
<div class="ital hijo hijo_26" ontouchend="cambialengua(this)">
  Beato l'uomo che non segue il consiglio dei malvagi,<br />
  non resta nella via dei peccatori<br />
  e non siede in compagnia degli arroganti;<br />
  ma nella legge del Signore trova la sua gioia,<br />
  la sua legge medita giorno e notte.
</div>
<div class="ital hijo hijo_27" ontouchend="cambialengua(this)">
  <span class="red">R/. </span>Beato l'uomo che confida nel Signore.
</div>
<div class="ital hijo hijo_28" ontouchend="cambialengua(this)">
  E' come albero piantato lungo corsi d'acqua,<br />
  che dà frutto a suo tempo:<br />
  le sue foglie non appassiscono e tutto quello che fa, riesce bene.
</div>
<div class="ital hijo hijo_29" ontouchend="cambialengua(this)">
  <span class="red">R/. </span>Beato l'uomo che confida nel Signore.
</div>
<div class="ital hijo hijo_30" ontouchend="cambialengua(this)">
  Non così, non così i malvagi,<br />
  ma come pula che il vento disperde;<br />
  poiché il Signore veglia sul cammino dei giusti,<br />
  ma la via dei malvagi va in rovina.
</div>
<div class="ital hijo hijo_31" ontouchend="cambialengua(this)">
  <span class="red">R/. </span>Beato l'uomo che confida nel Signore.
</div>
<div class="ital hijo hijo_32" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr Mt 4,17)</span>
  </p>
  <p class="PsalmAlleluiaVerse">
    Lode a te, o Cristo, re di eterna gloria!<br />
    Convertitevi, dice il Signore,<br />
    perché il regno dei cieli è vicino.<br />
    Lode a te, o Cristo, re di eterna gloria!
  </p>
</div>
<div class="ital hijo hijo_33" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">9, 22-25</span>
  </p>
</div>
<div class="ital hijo hijo_34" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_35" ontouchend="cambialengua(this)">
  <p class="TheWordoftheLord4">
    In quel tempo, Gesù disse ai suoi discepoli: «Il Figlio dell'uomo deve
    soffrire molto, essere rifiutato dagli anziani, dai capi dei sacerdoti e
    dagli scribi, venire ucciso e risorgere il terzo giorno». Poi, a tutti,
    diceva: «Se qualcuno vuole venire dietro a me, rinneghi se stesso, prenda la
    sua croce ogni giorno e mi segua. Chi vuole salvare la propria vita, la
    perderà, ma chi perderà la propria vita per causa mia, la salverà. Infatti,
    quale vantaggio ha un uomo che guadagna il mondo intero, ma perde o rovina
    se stesso?».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_36" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_37" ontouchend="cambialengua(this)">
  <h2>VENERDI DOPO LE CENERI</h2>
</div>
<div class="ital hijo hijo_38" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">È forse questo il digiuno che bramo?</p>
  <p class="Areadingfrom">
    Dal libro del profeta Isaia<span class="alindcha"> 58,1-9</span>
  </p>
  <p>
    Così dice il Signore: «Grida a squarciagola, non avere riguardo; alza la
    voce come il corno, dichiara al mio popolo i suoi delitti, alla casa di
    Giacobbe i suoi peccati. Mi cercano ogni giorno, bramano di conoscere le mie
    vie, come un popolo che pratichi la giustizia e non abbia abbandonato il
    diritto del suo Dio; mi chiedono giudizi giusti, bramano la vicinanza di
    Dio: "Perché digiunare, se tu non lo vedi, mortificarci, se tu non lo sai?".
    Ecco, nel giorno del vostro digiuno curate i vostri affari, angariate tutti
    i vostri operai. Ecco, voi digiunate fra litigi e alterchi e colpendo con
    pugni iniqui. Non digiunate più come fate oggi, così da fare udire in alto
    il vostro chiasso. È forse come questo il digiuno che bramo, il giorno in
    cui l'uomo si mortifica? Piegare come un giunco il proprio capo, usare sacco
    e cenere per letto, forse questo vorresti chiamare digiuno e giorno gradito
    al Signore? Non è piuttosto questo il digiuno che voglio: sciogliere le
    catene inique, togliere i legami del giogo, rimandare liberi gli oppressi e
    spezzare ogni giogo? Non consiste forse nel dividere il pane con l'affamato,
    nell'introdurre in casa i miseri, senza tetto, nel vestire uno che vedi
    nudo, senza trascurare i tuoi parenti? Allora la tua luce sorgerà come
    l'aurora, la tua ferita si rimarginerà presto. Davanti a te camminerà la tua
    giustizia, la gloria del Signore ti seguirà. Allora invocherai e il Signore
    ti risponderà, implorerai aiuto ed egli dirà: "Eccomi!"».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_39" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_40" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 50 (51)</span>
  </p>
</div>
<div class="ital hijo hijo_41" ontouchend="cambialengua(this)">
  <span class="red">R/. </span>Tu non disprezzi, o Dio, un cuore contrito e
  affranto.
</div>
<div class="ital hijo hijo_42" ontouchend="cambialengua(this)">
  Pietà di me, o Dio, nel tuo amore;<br />
  nella tua grande misericordia<br />
  cancella la mia iniquità.<br />
  Lavami tutto dalla mia colpa,<br />
  dal mio peccato rendimi puro.
</div>
<div class="ital hijo hijo_43" ontouchend="cambialengua(this)">
  <span class="red">R/. </span>Tu non disprezzi, o Dio, un cuore contrito e
  affranto.
</div>
<div class="ital hijo hijo_44" ontouchend="cambialengua(this)">
  Sì, le mie iniquità io le riconosco,<br />
  il mio peccato mi sta sempre dinanzi.<br />
  Contro di te, contro te solo ho peccato,<br />
  quello che è male ai tuoi occhi, io l'ho fatto.
</div>
<div class="ital hijo hijo_45" ontouchend="cambialengua(this)">
  <span class="red">R/. </span>Tu non disprezzi, o Dio, un cuore contrito e
  affranto.
</div>
<div class="ital hijo hijo_46" ontouchend="cambialengua(this)">
  Tu non gradisci il sacrificio;<br />
  se offro olocausti, tu non li accetti.<br />
  Uno spirito contrito è sacrificio a Dio;<br />
  un cuore contrito e affranto tu, o Dio, non disprezzi.
</div>
<div class="ital hijo hijo_47" ontouchend="cambialengua(this)">
  <span class="red">R/. </span>Tu non disprezzi, o Dio, un cuore contrito e
  affranto.
</div>
<div class="ital hijo hijo_48" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha">(Cfr Am 5,14)</span>
  </p>
  <p class="PsalmAlleluiaVerse">
    Lode a te, o Cristo, re di eterna gloria!<br />
    Cercate il bene e non il male,<br />
    se volete vivere,<br />
    e il Signore sarà con voi.<br />
    Lode a te, o Cristo, re di eterna gloria!
  </p>
</div>
<div class="ital hijo hijo_49" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary">Quando lo sposo sarà loro tolto, allora digiuneranno.</p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Matteo<span
      class="alindcha">9, 14-15</span>
  </p>
</div>
<div class="ital hijo hijo_50" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_51" ontouchend="cambialengua(this)">
  <p class="TheWordoftheLord4">
    In quel tempo, si avvicinarono a Gesù i discepoli di Giovanni e gli dissero:
    «Perché noi e i farisei digiuniamo molte volte, mentre i tuoi discepoli non
    digiunano?». E Gesù disse loro: «Possono forse gli invitati a nozze essere
    in lutto finché lo sposo è con loro? Ma verranno giorni quando lo sposo sarà
    loro tolto, e allora digiuneranno».
  </p>
</div>
<div class="ital hijo hijo_52" ontouchend="cambialengua(this)">
  <span class="red">R/. </span>Lode a te, o Cristo.
</div>
<div class="ital hijo hijo_53" ontouchend="cambialengua(this)">
  <h2>Sabato DOPO LE CENERI</h2>
</div>
<div class="ital hijo hijo_54" ontouchend="cambialengua(this)">
  <p class="ReadingGospelTitle">Prima lettura</p>
  <p class="Summary">
    Se aprirai il tuo cuore all'affamato, brillerà fra le tenebre la tua luce.
  </p>
  <p class="Areadingfrom">
    Dal libro del profeta Isaia<span class="alindcha"> 58,9-14</span>
  </p>
  <p>
    Così dice il Signore:<br />
    «Se toglierai di mezzo a te l'oppressione,<br />
    il puntare il dito e il parlare empio,<br />
    se aprirai il tuo cuore all'affamato,<br />
    se sazierai l'afflitto di cuore,<br />
    allora brillerà fra le tenebre la tua luce,<br />
    la tua tenebra sarà come il meriggio.<br />
    Ti guiderà sempre il Signore,<br />
    ti sazierà in terreni aridi,<br />
    rinvigorirà le tue ossa;<br />
    sarai come un giardino irrigato<br />
    e come una sorgente<br />
    le cui acque non inaridiscono.<br />
    La tua gente riedificherà le rovine antiche,<br />
    ricostruirai le fondamenta di trascorse generazioni.<br />
    Ti chiameranno riparatore di brecce,<br />
    e restauratore di strade perché siano popolate.<br />
    Se tratterrai il piede dal violare il sabato,<br />
    dallo sbrigare affari nel giorno a me sacro,<br />
    se chiamerai il sabato delizia<br />
    e venerabile il giorno sacro al Signore,<br />
    se lo onorerai evitando di metterti in cammino,<br />
    di sbrigare affari e di contrattare,<br />
    allora troverai la delizia nel Signore.<br />
    Io ti farò montare sulle alture della terra,<br />
    ti farò gustare l'eredità di Giacobbe, tuo padre,<br />
    perché la bocca del Signore ha parlato».
  </p>
  <p class="TheWordoftheLord">Parola di Dio.</p>
</div>
<div class="ital hijo hijo_55" ontouchend="cambialengua(this)">
  <span class="red">R/. </span>Rendiamo grazie a Dio.
</div>
<div class="ital hijo hijo_56" ontouchend="cambialengua(this)">
  <p class="ReadingGospelTitle">
    Salmo Responsoriale<span class="alindcha">Dal Salmo 85 (86)</span>
  </p>
</div>
<div class="ital hijo hijo_57" ontouchend="cambialengua(this)">
  <span class="red">R/. </span>Mostrami, Signore, la tua via.
</div>
<div class="ital hijo hijo_58" ontouchend="cambialengua(this)">
  Signore, tendi l'orecchio, rispondimi,<br />
  perché io sono povero e misero.<br />
  Custodiscimi perché sono fedele;<br />
  tu, Dio mio, salva il tuo servo, che in te confida.
</div>
<div class="ital hijo hijo_59" ontouchend="cambialengua(this)">
  <span class="red">R/. </span>Mostrami, Signore, la tua via.
</div>
<div class="ital hijo hijo_60" ontouchend="cambialengua(this)">
  Pietà di me, Signore,<br />a te grido tutto il giorno.<br />Rallegra la vita
  del tuo servo,<br />perché a te, Signore, innalzo l'anima mia.
</div>
<div class="ital hijo hijo_61" ontouchend="cambialengua(this)">
  <span class="red">R/. </span>Mostrami, Signore, la tua via.
</div>
<div class="ital hijo hijo_62" ontouchend="cambialengua(this)">
  Tu sei buono, Signore, e perdoni,<br />sei pieno di misericordia con chi ti
  invoca.<br />Porgi l'orecchio, Signore, alla mia preghiera<br />e sii attento
  alla voce della mia supplica.
</div>
<div class="ital hijo hijo_63" ontouchend="cambialengua(this)">
  <span class="red">R/. </span>Mostrami, Signore, la tua via.
</div>
<div class="ital hijo hijo_64" ontouchend="cambialengua(this)">
  <p class="PsalmAlleluiaTitle">
    Canto al Vangelo<span class="alindcha"></span>
  </p>
  <p class="PsalmAlleluiaVerse">
    Lode a te, o Cristo, re di eterna gloria!<br />Non voglio la morte del
    peccatore, dice il Signore, ma che si converta e viva.<br />Lode a te, o
    Cristo, re di eterna gloria!
  </p>
</div>
<div class="ital hijo hijo_65" ontouchend="cambialengua(this)">
  <p class="ReadingGospelTitle">Vangelo</p>
  <p class="Summary"></p>
  <p class="Areadingfrom">
    <span class="cruzroja">✠</span>&nbsp;Dal vangelo secondo Luca<span
      class="alindcha">5, 27-32</span>
  </p>
</div>
<div class="ital hijo hijo_66" ontouchend="cambialengua(this)">
  <span class="red">R/. </span>Gloria a te, o Signore.
</div>
<div class="ital hijo hijo_67" ontouchend="cambialengua(this)">
  <p class="TheWordoftheLord4">
    In quel tempo, Gesù vide un pubblicano di nome Levi seduto al banco delle
    imposte, e gli disse: «Seguimi!». Egli, lasciando tutto, si alzò e lo seguì.
  </p>
  <p>
    Poi Levi gli preparò un grande banchetto nella sua casa. C'era una folla di
    pubblicani e d'altra gente seduta con loro a tavola. I farisei e i loro
    scribi mormoravano e dicevano ai suoi discepoli: «Perché mangiate e bevete
    con i pubblicani e i peccatori?».
  </p>
  <p>
    Gesù rispose: «Non sono i sani che hanno bisogno del medico, ma i malati; io
    non sono venuto a chiamare i giusti, ma i peccatori a convertirsi».
  </p>
  <p class="TheWordoftheLord">Parola del Signore.</p>
</div>
<div class="ital hijo hijo_68" ontouchend="cambialengua(this)">
  <span class="red">R/. </span>Lode a te, o Cristo.
</div>
